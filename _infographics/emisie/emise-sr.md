---
layout:     infographic
title:      "Emisie skleníkových plynov Slovenska podľa sektorov"
slug:       "emisie-sr"
redirect_from: "/emisie-sr"
published:  2020-10-14
weight:     97
tags-scopes: [ eu ]
tags-topics: [ emisie ]
caption:    "Rozdelenie celkových emisií skleníkových plynov (v tonách CO2<sub>2</sub> ekvivalentu) na Slovensku za v jednotlivých sektoroch za rok 2018. Ročný objem emisií Slovenska je 43,53 mil. ton. V prepočte na obyvateľa to je 8t CO2<sub>2</sub> eq na obyvateľa."
data-our:   "https://docs.google.com/spreadsheets/d/1FIuOP9Q58_0LEEuuhggXpuAnvRcs13e8H1buZKWJB3Y/edit?usp=sharing"
data-orig:  [
    ["Eurostat", "https://appsso.eurostat.ec.europa.eu/nui/show.do?dataset=env_air_gge&lang=en"]
]
---

## Ako čítať tento graf a čo znamenajú jednotlivé sektory?

* Všetky hodnoty emisií uvádzame v jednotkách <glossary id="co2eq">CO<sub>2</sub>eq</glossary>.
* Ročný objem emisií Slovenska je 43,53 mil. ton CO<sub>2</sub>eq (údaj z roku 2018). __V prepočte na obyvateľa to je 8t CO<sub>2</sub>eq/obyvateľa.__
* V grafe sú zobrazené <glossary id="antropogennesklenikoveplyny">antropogénne emise</glossary> CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjadrené ako <glossary id="co2eq">CO<sub>2</sub>eq</glossary>. Jednotka CO<sub>2</sub>ekvivalent zohľadňuje dlhodobý efekt skleníkových plynov v atmosfére a prevádza ich na množstvo CO<sub>2</sub>, ktoré by malo rovnaký efekt. Viac pozri článok [Global warming potential](https://en.wikipedia.org/wiki/Global_warming_potential).
* __Priemyselné procesy:__ 9,61 mil. tun CO<sub>2</sub> (22,1 % celkových emisií, 1&thinsp;770 kg CO<sub>2</sub>eq na obyvateľa ročne). Emisie z priemyselných procesov, pri ktorých dochádza k uvoľňovaniu skleníkových plynov do atmosféry inak ako spaľovaním fosílnych palív - výroba železa a ocele, výroba cementu a pod. Konkrétne ročné údaje jednotlivých položiek: výroba ocele a iných kovov 4,75 Mt (10,9%); výroba cementu a iných minerálov 2,28 Mt (5,24%); chemický priemysel 1,7 Mt (3,9%); plyny pre chladenie a klimatizáciu 0,7 Mt (1,6%).
* __Doprava:__ 7,92 mil. ton CO<sub>2</sub> (18,2 % celkových emisí, 1&thinsp;460 kg CO<sub>2</sub>eq na obyvateľa ročne). Osobná automobilová doprava vyprodukuje 4,03 mil. ton CO<sub>2</sub> (9,3%) ročne, zatiaľ čo nákladná a autobusová doprava je zodpovedná za 3,29 mil. Ton CO<sub>2</sub> (7,6 %). Vlaková doprava je v grafe započítaná, ale je príliš malá na to, aby sa zobrazila (93 tisíc ton CO<sub>2</sub>eq, čo je 0,2 % celkových ročných emisií). Emisie z leteckej dopravy produkujú 189 tisíc ton CO<sub>2</sub> (0,4 %, 35 kg na obyvateľa ročne) a zodpovedajú emisiám vyprodukovaných letmi z letísk na Slovensku. Z tohto dôvodu ide teda pravdepodobne podhodnotený údaj (veľa Sloveniek a Slovákov lieta z Viedne) a nezodpovedá celkovému množstvu emisií, ktoré Slovensky a Slováci vyprodukujú (napr. let z Bratislavy do New Yorku s prestupom v Dubline sa započíta do zobrazených emisií len ako Bratislava-Dublin, zatiaľ čo emisie z letu Dublin-New York sa započítajú Írsku). Nie je tiež započítané, že emisie vypustené vysoko v atmosfére majú približne dvojnásobný efekt. Znížiť emisie z dopravy je možné prechodom na nízkouhlíkové palivá (napr. na elektrinu, biometán alebo vodík), zvýšením podielu vlakovej a autobusovej dopravy a znížením nutnosti prepravy (čo môže znamenať napríklad pracovať viac z domu, alebo mať v okolí dobrú cyklistickú infraštruktúru).

* __Spaľovanie v priemysle:__ 7,63 mil. ton CO<sub>2</sub> (17,5 % celkových emisí, teda 1&thinsp;400 kg CO<sub>2</sub>eq na obyvateľa ročne). Emisie, ktoré pochádzajú zo spaľovania fosílnych palív pre potreby priemyslu, typicky keď je pri výrobe potrebné niečo zahrievať (destilácia, sušenie, tavenie a pod.). Najväčšiu časť tvorí výroba železa a ocele a to 3,53 mil. ton CO<sub>2</sub> (8,1 %).
* __Energetika:__ 7,43 milónov ton CO<sub>2</sub> (17,1 % celkových emisí, 1&thinsp;370 kg CO<sub>2</sub>eq na obyvateľa ročne). Emisie v energetike pochádzajú predovšetkým z výroby a úpravy palív (2,67 miliónov ton, resp. 6,1% celkových ročných emisií) a teplární (2,4 mil. ton, či 5,5% celkových emisií ročne) a ďalej z tepelných elektrární (2,37 miliónov ton, resp. 5,4% celkových ročných emisií). Emisie skleníkových plynov pôvodom z energetiky je možné znížiť energetickými úsporami a rozvojom obnoviteľných a nízkouhlíkových zdrojov energie.
* __Spaľovanie v domácnostiach, inštitúciách a poľnohospodárstve:__ 4,83 mil. ton CO<sub>2</sub> (11,1 % celkových emisií, teda 890 kg CO<sub>2</sub>eq na obyvateľa ročne). Ide o vykurovanie a ohrev vody (ak energia nie je dodávaná z teplárne), varenie a pod. Tiež sem patrí spaľovanie pohonných hmôt v poľnohospodárstve a lesníctve.
* __Poľnohospodárstvo:__ 2,75 mil. ton CO<sub>2</sub>eq (6,3 % celkových emisií, 500 kg CO<sub>2</sub>eq na obyvateľa ročne). Emisie v poľnohospodárstve pochádzajú predovšetkým z chovu hospodárskych zvierat (1,27 mil. ton) v podobe emisií  metánu a tiež z obrábania pôdy a s tým spojenými emisiami N<sub>2</sub>O (1,39 mil. ton CO<sub>2</sub>eq). K obmedzeniu emisií metánu z poľnohospodárstva by viedlo zníženie počtu chovaného dobytka (a s tým súvisiace zníženie spotreby hovädzieho mäsa a mliečnych výrobkov), správne nakladanie s hnojom (napríklad ich stabilizáciou v bioplynových staniciach) a menej intenzívne hnojenie priemyselnými hnojivami.
* __Odpadové hospodárstvo:__ 1,68 mil. ton CO<sub>2</sub>eq ročne (3,9 % celkových emisí, 310 kg CO<sub>2</sub>eq na obyvateľa ročne). Emisie z odpadového hospodárstva produkujú predovšetkým skládky odpadu, z ktorých do atmosféry uniká metán, ktorý vzniká rozkladom biologicky rozložiteľného materiálu v telese skládky. Riešením je zákaz skládkovania využiteľných odpadov po vzore väčšiny krajín EÚ a využitie biologicky rozložiteľných odpadov k produkcii biometánu pre použitie namiesto zemného plynu napríklad v doprave.

## Poznámky k dátam o emisiách

* Emisná inventúra poskytovaná Eurostatom využíva formát a štruktúru dát CRF (*common reporting format*), všetka metodika k výpočtom a reportingu je na stránkach národného programu inventarizácie emisií ([NGGIP - national greenhouse gas inventory programme](https://www.ipcc-nggip.iges.or.jp/)) a je záväzná pre všetky štáty [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Dáta o emisiách poskytujú Eurostatu jednotlivé krajiny EÚ - teda dáta za Slovensko reportovalo priamo Slovensko, konkrétne Ministerstvo životného prostredia a Slovenský hydrometeorologický ústav, pozri [web národného inventarizačného systému emisií](https://ghg-inventory.shmu.sk/main.php).
* Údaje zodpovedajú emisiám vyprodukovaným v danej krajine, avšak vzhľadom k vývozu a dovozu tovaru nemusia zodpovedať emisiám vzniknutých zo spotreby v danej krajine. Slovensko napríklad do ďalších krajín EÚ vyváža automobily, oceľ a pod. A dováža tovar z iných krajín EÚ alebo z Číny. Zahrnutie leteckej dopravy je podobne problematické - zobrazený príspevok leteckej dopravy zodpovedá emisiám vyprodukovaným letmi z letísk na Slovensku. Z tohto dôvodu ide teda pravdepodobne podhodnotený údaj (veľa Slovákov lieta z Viedne) a nezodpovedá celkovému množstvu emisií, ktoré Slováci vyprodukujú (napr. let z Bratislavy do New Yorku s prestupom v Dubline sa započíta do zobrazených emisií len ako Bratislava-Dublin, zatiaľ čo emisie z letu Dublin-New York sa započítajú Írsku). Nie je tiež započítané, že emisie vypustené vysoko v atmosfére majú približne dvojnásobný efekt. 
