---
layout:     infographic
title:      "Svetové emisie skleníkových plynov"
slug:       "emisie-svet"
redirect_from: "/emisie-svet"
published:  2021-03-01
weight:     80
tags-scopes: [ svet ]
tags-topics: [ emisie ]
caption:    "Pomerové porovnanie ročných emisií regiónov sveta a prepočet na obyvateľa."
# TODO: Nahradit za dataset, až bude grafika založena na datech EDGAR 5.
# Aktualizovať linky na SK reálie, keď budú hotové.
# dataset:    "emise-svet"
data-our:   "https://drive.google.com/open?id=1aZNVRC7lJM28FxbKKnXo7HsPlyE2RaMbG3KDs8igwec"
data-orig:  [ [ "Zdrojová databáze EDGAR", "https://edgar.jrc.ec.europa.eu/overview.php?v=432_GHG" ] ]
---

## Ako čítať tento graf?

* Všetky hodnoty emisií uvádzame v jednotkách <glossary id="co2eq">CO<sub>2</sub>eq</glossary>.
* V ľavej časti sú celkové ročné emisie svetových regiónov za rok 2012 v gigatonách CO<sub>2</sub>eq vrátane percentuálneho zastúpenia (jedna gigatona je miliarda ton). Plochy jednotlivých obdĺžnikov zodpovedajú relatívnym emisiám daného regiónu. Celosvetové emisie v roku 2012 boli 46 gigaton CO<sub>2</sub>eq.
* V pravej časti sú ročné emisie prepočítané na jedného obyvateľa tohto regiónu vyjadrené v tonách CO<sub>2</sub>eq. Ľavá časť teda umožňuje porovnávanie absolútnych emisií regiónov, zatiaľ čo pravá časť ukazuje, ako k celosvetovým emisiám prispieva priemerný obyvateľ daného regiónu.
* Infografika [Emisie skleníkových plynov EÚ](/infografiky/emise-eu) znázorňuje rovnaké údaje pre jednotlivé štáty Európskej únie vrátane Slovenska.
* Podrobnejšie porovnanie štátov a regiónov podľa emisií na osobu ukazuje súvisiaca infografika [Emisie svetových regiónov prepočítané na osobu](/infografiky/emise-svet-na-osobu).

## Zaujímavosti a komentáre ku grafu

* Slovenská republika v roku 2012 vyprodukovala 48,5 megaton CO<sub>2</sub>eq, čo zodpovedá 0,1 % svetových emisií na 0,08 % globálnej populácie. Ak by každý človek na Zemi vyprodukoval toľko emisií ako priemerný obyvateľ Slovenska, celkové globálne emisie by vzrástli na 63 gigaton CO<sub>2</sub>eq ročne, teda takmer o polovicu viac v porovnaní s vtedajšími reálnymi emisiami.
* Ázia produkuje viac ako polovicu globálnych emisií, zároveň však predstavuje 59 % globálnej populácie. Ak by každý obyvateľ planéty vyprodukoval rovnako emisií ako priemerný Aziat, celkové emisie by poklesli na 41 gigaton CO<sub>2</sub>eq ročne.
* Z jednotlivých štátov má v absolútnych číslach najvyššie emisie Čína. K prudkému nárastu emisií tu došlo predovšetkým medzi rokmi 2000 a 2011, od roku 2012 čínske emisie rastú [výrazne pomalším tempom](https://unearthed.greenpeace.org/2019/02/28/china-coal-renewable-energy-2018-data-trends/) a v prepočte na osobu sú približne porovnateľné s emisiami Európskej únie. V Číne už niekoľko rokov prebiehajú [pilotné programy obchodovania s emisnými povolenkami](https://www.nytimes.com/interactive/2019/04/02/climate/pricing-carbon-emissions.html) a začiatkom roka 2021 sa Čína chystá spustiť celonárodný program pre obchodovanie s emisiami. V roku 2018 bolo v Číne [predaných viac elektrických áut](https://qz.com/1517557/five-things-to-know-about-chinas-electric-car-boom/) než vo všetkých ostatných štátoch dohromady.
* V prepočte na obyvateľa má zo sledovaných regiónov najvyššie emisie Austrália a Nový Zéland – približne trojnásobné v porovnaní s obyvateľmi Slovenska. Niektoré blízkovýchodné štáty však majú ešte vyššie emisie na obyvateľa (napríklad Kuvajt alebo Spojené arabské emiráty).

## Poznámky k dátam o emisiách

* Zdrojom dát je databáza EDGAR (Emission Database for Global Atmospheric Research, Emisné databázy pre globálne výskum atmosféry) prevádzkovaná Európskou agentúrou pre životné prostredie.
* Graf uvádza dáta za rok 2012, pretože v čase prípravy podkladov pre graf (február 2021) neboli k dispozícii novšie dáta o emisiách skleníkových plynov za jednotlivé štáty sveta (novšie dáta sú dostupné len pre niektoré regióny alebo sa týkajú len emisií oxidu uhličitého a nezahŕňajú ostatné skleníkové plyny).
* Údaje zodpovedajú emisiám vyprodukovaným v danom regióne, avšak vzhľadom k vývozu a dovozu tovaru nemusia zodpovedať emisiám vzniknutých zo spotreby v danom regióne.
* V grafe sú zobrazené <glossary id="antropogennisklenikoveplyny">antropogénne emisie</glossary> CO<sub>2</sub>, N<sub>2</sub>O a CH<sub>4</sub> vyjadrené ako <glossary id="co2eq">CO<sub>2</sub>eq</glossary>, nie sú tu zahrnuté niektoré marginálne skleníkové plyny.
