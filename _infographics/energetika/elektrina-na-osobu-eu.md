---
layout:     infographic
title:      "Výroba elektriny na osobu v štátoch EÚ"
slug:       "elektrina-na-osobu-eu"
redirect_from: "/elektrina-na-osobu-eu"
published:  2021-03-01
weight:     93
tags-scopes: [ eu ]
tags-topics: [ energetika ]
caption:    Vývoj vyrobenej elektriny na osobu v rokoch 2000–2019 podľa jednotlivých energetických zdrojov a porovnanie so spotrebou pre členské štáty Európskej únie a Veľkú Britániu. Hodnoty sú uvádzané v kWh na osobu za rok.
data-our:   "https://docs.google.com/spreadsheets/d/1SQSnRSfTQ5HVxVJvwj4igfl22hyblYVjDo_INceKy4I"
data-orig:  [["Ember (výroba a spotreba elektriny)", "https://ember-climate.org/project/data-global-electricity-review/"], ["OSN (populace)", "https://population.un.org/wpp/Download/Files/1_Indicators%20(Standard)/EXCEL_FILES/1_Population/WPP2019_POP_F01_1_TOTAL_POPULATION_BOTH_SEXES.xlsx"]]
---

## Ako čítať tento graf

* Graf znázorňuje **množstvo vyrobenej elektriny na osobu podľa jednotlivých energetických zdrojov v rokoch 2000–2019** vo všetkých členských štátoch Európskej únie a vo Veľkej Británii. Hodnoty sú uvádzané v **<glossary id="w">kWh</glossary> vyrobenej (a spotrebovanej) elektriny na obyvateľa za rok**.
* Údaje o vyrobenej elektrine sú tiež doplnené o priemernú spotrebu, ktorá **v roku 2019 v celej Európskej únii bola 6 259 kWh na osobu**. Graf ukazuje, ako sa táto priemerná spotreba líši v jednotlivých členských štátoch a ako sa táto spotreba vyvíja v čase. Rozdiel medzi priemernou výrobou a priemernou spotrebou predstavujú dovoz a vývoz elektriny.
* *Ostatné fosílne palivá* zahŕňajú predovšetkým zemný plyn. *Obnoviteľné zdroje* zahŕňajú solárne, veterné a vodné elektrárne, výrobu elektriny z biomasy, z bioplynu a zo spaľovania odpadu.
<!-- * Podobné porovnanie výroby elektriny na osobu podľa jednotlivých energetických zdrojov pre celý svet a hlavné regióny ponúka infografika [Výroba elektriny na osobu vo svetových regiónoch](/infografiky/elektrina-na-osobu-svet). -->

## Komentáre ku grafu

* Elektrina predstavuje len časť z celkovej spotreby energií. Graf napríklad nezahŕňa väčšinu energie spotrebovanej na dopravu či vykurovanie (pretože ide o priame spaľovanie fosílnych palív, nie o výrobu elektriny).
* Z grafu sú zrejmé veľké rozdiely v množstve vyrobenej aj spotrebovanej elektriny medzi jednotlivými štátmi. V niektorých prípadoch je možné tieto rozdiely vysvetliť práve rozdielnou mierou elektrifikácie dopravy alebo vykurovania, napríklad v prípade Švédska.
* Hoci uhlie patrí medzi fosílne palivá, v infografike je uvádzané ako samostatná kategória. Jeho spaľovanie totiž uvoľňuje najviac emisií v prepočte na získanú energiu. Napríklad zemný plyn uvoľňuje približne len polovičné množstvo skleníkových plynov na jednotku vyrobenej energie oproti uhliu (najmä hnedému). Preto má zmysel uvádzať v infografike podiel uhlia ako samostatnú kategóriu – a preto je samozrejme tiež dôležité usilovať sa o zníženie podielu uhlia na výrobe elektriny.
* **Podiel uhlia na výrobe elektriny v EÚ klesol z 30,6 % v roku 2000 na 14,5 % v roku 2019.** Uhlie bolo nahradené obnoviteľnými zdrojmi (nárast z 15 % v roku 2000 na 35,4 % v 2019) predovšetkým vďaka rozvoju veterných elektrární. K značnému nárastu však došlo aj v prípade solárnych elektrární a výroby elektriny z biomasy a odpadu. Podiel elektriny z jadra sa znížil z 31,4 % na 25,6 %, podiel *ostatných fosílnych palív* mierne vzrástol z 23,1 % na 24,6 % (najmä zastúpenie zemného plynu medzi *ostatnými fosílnymi palivami* sa zvýšilo).
* Pokles zastúpenia uhlia a jeho nahradenie obnoviteľnými zdrojmi viedli k výraznému zlepšeniu uhlíkovej intenzity pri výrobe elektriny. V roku 2000 sa pri výrobe 1 kWh elektriny uvoľnilo 450 gramov CO<sub>2</sub>, v roku 2019 už len 256 gramov CO<sub>2</sub>.
* Zo štátov EÚ má najvyšší podiel uhlia na výrobe elektriny Poľsko – 74 % v roku 2019. Česká republika bola druhá so 42,6 %. Kvôli pomerne vysokej výrobe a spotrebe elektriny na osobu však Česká republika vyrába najviac elektriny na osobu z uhlia z celej Európskej únie – 3 452 kWh na osobu (druhé Poľsko vyrába z uhlia 3 152 kWh na osobu). Iba sedem štátov Európskej únie má podiel uhlia na výrobe elektriny vyšší ako 15 %. Naopak, najnižší podiel uhlia na výrobe elektriny majú Francúzsko (vyrobí viac ako 70 % elektriny z jadrových elektrární), Švédsko (takmer všetka energia je vyrábaná z jadra a z obnoviteľných zdrojov – vodných a veterných elektrární), Belgicko (kombinácia jadrovej energie, obnoviteľných zdrojov a zemného plynu) a ďalšie menšie štáty (Estónsko, Cyprus, Litva, Lotyšsko, Luxembursko a Malta, niektoré z nich však väčšinu elektriny vyrába z iných fosílnych palív).
* Mnoho štátov vyváža alebo dováža väčšie množstvo elektriny, Európska únia ako celok je však v oblasti elektriny prakticky sebestačná (dováža v priemere iba 0,5 % spotrebovanej elektriny).

## Zdroj údajov

* Infografika je založená na údajoch od organizácie [Ember](https://ember-climate.org/)(predtým nazývanej Sandbag). Ide o nezávislý klimatický think-tank, zameraný na podporu prechodu od uhlia k čistým zdrojom elektriny.
* Jednou z hlavných činností think-tanku Ember je publikovanie správ o výrobe elektriny v Európskej únii, v roku 2020 publikoval tiež správu o globálnej výrobe elektriny, ktorej zhrnutie nájdete [v sekcii Štúdie](/studie/2020-globalna-sprava-o-elektrine).
* Populačné údaje sú prevzaté od Organizácie Spojených národov.
