---
layout:     infographic
title:      "Elektrina na Slovensku: výroba, spotreba a emisie"
slug:       "elektrina-sr"
redirect_from: "/elektrina-sr"
published:  2021-12-20
weight:     70
tags-scopes: [ sr ]
tags-topics: [ energetika ]
caption:    "Prehľad výroby elektriny podľa zdrojov, súvisiacich emisií CO<sub>2</sub>eq a spotreby elektriny podľa sektorov. Uhoľné a plynové zdroje produkujú väčšinu emisií v rámci slovenskej elektroenergetiky."
data-our:   "https://docs.google.com/spreadsheets/d/1q8LGAmpIOhdNUtljeOWxljy_FIE63THlnr3z9lsJTlI/edit?usp=sharing"
data-orig:  [ [ "Energetika 2019", "https://slovak.statistics.sk:443/wps/portal?urile=wcm:path:/obsah-sk-pub/publikacie/vsetkypublikacie/92027e17-ae10-424c-87c4-e73038aeb9dc" ]
            , [ "IPCC 2014: ANNEX III", "https://www.ipcc.ch/site/assets/uploads/2018/02/ipcc_wg3_ar5_annex-iii.pdf" ] ]
---

## Ako čítať tento graf

* Predložený graf zobrazuje bilanciu slovenskej elektroenergetiky za (predpandemický) rok 2019. Pri pohľade zľava je vidieť podiel jednotlivých zdrojov na výrobe elektriny, ku ktorým sme priradili zodpovedajúce množstvo emisií <glossary id="co2eq">CO<sub>2</sub>eq</glossary>. Na celkovej bilancii sa na strane výroby podieľa aj import elektriny zo zahraničia. Rovnako tak strana spotreby, zobrazená napravo od celkovej bilancie, sa ďalej delí na export elektriny do zahraničia, straty a čistú spotrebu, členenú podľa jednotlivých sektorov národného hospodárstva.
* Z grafu je na prvý pohľad viditeľný nepomer medzi výrobou elektriny a súvisiacimi emisiami pri uhoľných elektrární a teplární. Tie sa na výrobe elektriny podieľajú 8 %, pritom ale produkujú 44 % všetkých emisií v sektore elektroenergetiky. Ak by sme sčítali výrobu uhoľných a plynových elektrární, tak sa dostávame na 20 % podiel výroby z fosílnych zdrojov, ktoré sú ale súčasne zodpovedné za 84 % emisií v danom sektore. Treba vziať do úvahy, že asi 75 % výroby elektriny z fosílnych palív prebieha v teplárňach (pri kombinovanej výrobe elektriny a tepla). Teda dekarbonizácia slovenskej elektroenergetiky veľmi úzko súvisí s dekarbonizáciou slovenského teplárenstva.
* Slovensko do istej miery znižuje svoje emisie z energetiky vďaka importu elektriny (hlavne z Česka a v menšej miere z Poľska). Čistý import 1,7 TWh tvorí vyše 6 % slovenskej spotreby a zodpovedá asi 30 % spotreby domácností. Väčšinu celkového importu elektriny Slovensko ďalej exportuje, hlavne do Maďarska.
* Koncová spotreba elektriny je v posledných 15 rokoch pomerne stabilná (pozri [IEA](https://www.iea.org/data-and-statistics/data-browser?country=SLOVAKIA&fuel=Electricity%20and%20heat&indicator=TotElecCons)). Najväčší podiel na spotrebe má sektor priemyslu (47,1 %), nasledovaný sektorom obchodu, služieb, školstva a zdravotníctva (25,6 %) a domácnosťami (21,0 %).

## Použitá metodika a pôvod dát

* Na výpočet emisií sme použili údaje o hrubej výrobe elektriny podľa jednotlivých typov elektrární, prípadne použitých palív, zo štatistickej správy [Energetika 2019](https://slovak.statistics.sk:443/wps/portal?urile=wcm:path:/obsah-sk-pub/publikacie/vsetkypublikacie/92027e17-ae10-424c-87c4-e73038aeb9dc). Na základe týchto údajov sme následne s využitím príslušných koeficientov podľa IPCC ([IPCC 2014: ANNEX III, Technology-specific Cost and Performance Parameters](https://www.ipcc.ch/site/assets/uploads/2018/02/ipcc_wg3_ar5_annex-iii.pdf) vypočítali zodpovedajúce emisie. Uvedený zdroj sme zvolili okrem iného s ohľadom na jednotu a dostupnosť dát pre rôzne typy zdrojov. Podobný postup použili napríklad aj autori projektu [ElectricityMap](https://app.electricitymap.org/map).
* Za účelom zjednodušenia a väčšej prehľadnosti sme zlúčili niektoré dáta. Napríklad položka "Elektrárne na biomasu" v sebe obsahuje tak výrobu z elektrární spaľujúcich biomasu, ako aj výrobu elektriny z bioplynu. Položka "Vodné elektrárne" zase zahŕňa ako výrobu z vodných, tak z vodných prečerpávacích elektrární a pod.
* Zvolené emisné koeficienty predstavujú strednú hodnotu z _"lifecycle emissions"_, ktoré v sebe zahŕňajú aj emisie spojené so súvisiacou infraštruktúrou, potrebnú na prevádzku jednotlivých zdrojov. To je dôvodom, prečo majú v tomto prehľade nenulové emisie napr. aj jadrové elektrárne.
* Položka "Straty" v sebe zahŕňa technologickú vlastnú spotrebu energetických zdrojov, straty v sieti prevádzkovateľa prenosovej sústavy, straty v sieťach prevádzkovateľov jednotlivých distribučných sústav a spotrebu vodných prečerpávacích elektrární.
