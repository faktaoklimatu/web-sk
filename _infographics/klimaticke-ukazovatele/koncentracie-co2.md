---
layout:     infographic
title:      "Vývoj koncentrácie CO₂ v atmosfére"
slug:       "koncentrácia-co2"
redirect_from: "/koncentrácia-co2"
published:  2019-08-13
weight:     95
tags-scopes: [ svet ]
tags-topics: [ klíma ]
caption:    "Od priemyselnej revolúcie rastie koncentrácia oxidu uhličitého vysoko nad hodnoty, ktoré boli na planéte počas posledných 800 000 rokov, a výrazne zvyšuje skleníkový efekt a spôsobuje globálne otepľovanie. Dáta pochádzajú z analýzy ľadovcových vrtov EPICA v Antarktíde a z priamych meraní na Mauna Loa, Hawai."
dataset:    "koncentrácia-co2"
---

## Ako čítať tento graf?

* Koncentráciu uvádzame v jednotkách <glossary id="ppm">ppm</glossary>.
* V posledných 800 000 rokoch sa koncentrácia CO2 pohybovala v rozsahu 170–⁠300 ppm a kolísanie zodpovedalo striedaniu dôb ľadových a medziľadových (pre porovnanie: prvé nálezy *Homo sapiens* majú vek približne 300 000 rokov).
* Počas posledných 2 000 rokov bola koncentrácia CO<sub>2</sub> až do roku 1750 stabilne v rozmedzí 275–⁠280 ppm.
* __Od priemyselnej revolúcie, teda približne od roku 1750, koncentrácia CO2 rýchlo rastie a dosahuje vyššie hodnoty než kedykoľvek za posledných 800 000 rokov.__ Priemerné tempo rastu sa navyše tiež zrýchľuje: v rokoch 1750–⁠1949 koncentrácia CO<sub>2</sub> rástla o 2,1 ppm za dekádu, v rokoch 1950–⁠1999 bolo tempo rastu 11,8 ppm za dekádu a v rokoch 2000–⁠2019 koncentrácia CO<sub>2</sub> rástla tempom až 21,7 ppm za dekádu. __V máji 2020 dosiahla koncentrácia CO<sub>2</sub> na Mauna Loa doteraz najvyššiu hodnotu 417 ppm__.
* Koncentrácia CO<sub>2</sub> v priebehu roka kolíše o približne 5 ppm, maximum nastáva na jar, minimum na jeseň. Toto kolísanie podrobne zobrazuje graf [Cykly koncentrácie CO₂ a O₂ v atmosfére](https://faktaoklimatu.cz/infografiky/cykly-koncentrace-co2) (tzv. _Keelingova křivka_).
* Jednotka *ppm* znamená *parts per million*, označuje teda počet častíc v jednom milióne. Podobne ako percento \[%], teda *per cent* znamená počet v stovke a promile  \[‰] označuje počet v tisícke. Koncentrácia 400 ppm znamená, že v jednom milióne molekúl vzduchu je 400 molekúl oxidu uhličitého, čo zodpovedá 0,4 ‰ alebo 0,04 %.


<details markdown=1>
<summary markdown=1>
## Ako se merajú historické koncentrácie CO<sub>2</sub>?
</summary>

* Vzorky ľadu z hĺbkových ľadovcových vrtov (až 3 800 m) obsahujú veľmi starý ľad (až 800 000 rokov). Fyzikálne vlastnosti tohto ľadu vypovedajú o podmienkach v časoch, keď ľad zamrzol. Z množstva izotopov kyslíka a vodíka možno určiť vtedajší priemernú teplotu planéty, z bubliniek zachytených v ľade možno určiť zloženie vtedajšieho vzduchu.
* Staršie dáta (0–⁠800 000 rokov pred súčasnosťou) pochádzajú z projektu EPICA (European Project for Ice Coring in Antartica), konkrétne z vrtov "Dome C", ktoré siahajú do hĺbky 3 190 m a zodpovedajúci vek ľadu je 798 000 rokov ([data EPICA](ftp://ftp.ncdc.noaa.gov/pub/data/paleo/icecore/antarctica/epica_domec/edc-co2-2008.xls)).
* V roku 2016 boli v Antarktíde objavené ľadovcové oblasti s vekom ľadu približne 2 miliónov rokov. Koncentrácia CO<sub>2</sub> v bublinkách takto starého ľadu sa pohybovala v rozmedzí 200–⁠280 ppm, viď [článok](https://www.nature.com/articles/s41586-019-1692-3) z časopisu _Nature_.
* Mladšie dáta (0–⁠2 000 rokov pred súčasnosťou) sú zložením súčasných meraní na Mauna Loa, Hawai a meraní z ľadovcových vrtov na Južnom póle ([data Scripps](https://scrippsco2.ucsd.edu/data/atmospheric_co2/icecore_merged_products)).
* Od roku 1958 sa meria priamo koncentrácia CO<sub>2</sub> vo vzduchu na Mauna Loa, Hawai, ako súčasť ["Scripps CO<sub>2</sub> program"](https://scripps.ucsd.edu/programs/keelingcurve/).

</details>


<details markdown=1>
<summary markdown=1>
## Ako vieme, že nárast koncentrácie  CO<sub>2</sub> je dôsledkom spaľovania fosílnych palív?
</summary>

Dôkazov, že nárast koncentrácie CO<sub>2</sub> je spôsobený spaľovaním fosílnych palív, je niekoľko:

* Ľudstvo ročne spáli viac ako 5 miliárd ton uhlia, asi 4 miliardy ton ropy a asi 3 miliardy ton zemného plynu. Nárast koncentrácie CO<sub>2</sub> v atmosfére zodpovedá týmto množstvám (po započítaní pohltenia časti CO<sub>2</sub> v oceánoch). v oceánoch). Keby chcel niekto tvrdiť, že koncentrácia CO<sub>2</sub> rastie z iného dôvodu, musel by presvedčivo vysvetliť, kam sa "stratia" emisie zo spaľovania tak veľkého množstva fosílnych palív.
* Nárast koncentrácie CO<sub>2</sub> je sprevádzaný poklesom koncentrácie O<sub>2</sub>, ktorý presne zodpovedá reakčným zmiešavacím pomerom pri spaľovaní fosílnych palív (po započítaní pohltenia časti CO<sub>2</sub> v oceánoch) – ide teda o ďalší dôkaz, že za zvyšovanie koncentrácie CO<sub>2</sub> môže práve spaľovanie.
* Rôzne zdroje oxidu uhličitého majú rôzne [zastúpenie izotopov uhlíka](https://cs.wikipedia.org/wiki/Izotopy_uhl%C3%ADku). Uhlík obsiahnutý v uhlí a rope neobsahuje žiadne izotopy <sup>14</sup>C a má zníženú koncentráciu <sup>13</sup>C. Oxid uhličitý vydychovaný rastlinami má nižšiu koncentráciu <sup>13</sup>C ako oxid uhličitý, ktorý vychádza z oceánu. Oxid uhličitý v atmosfére je zmiešaný z týchto zdrojov a jeho podrobnou analýzou sa dá zistiť, že v súčasnosti narastajúca koncentrácia CO<sub>2</sub> presne zodpovedá množstvu spaľovaných fosílnych palív. Viac o izotopoch uhlíka v atmosfére nájdete na webe [NOAA Earth System Research Laboratory](https://www.esrl.noaa.gov/gmd/outreach/isotopes/mixing.html).

</details>
