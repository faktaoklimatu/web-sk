---
layout:     infographic
title:      "Mapa zmeny teploty medzi rokmi 1961 – 2019"
slug:       "mapa-zmeny-teploty"
redirect_from: "/mapa-zmeny-teploty"
published:  2021-03-01
weight:     99
tags-scopes: [ svet ]
tags-topics: [ klima ]
caption:    "Svet sa od roku 1961 oteplil priemerne o zhruba 1 °C, rôzne miesta sa ale otepľujú rôznou rýchlosťou. Kým pre väčšinu oceánov oteplenie nepresiahlo 0,8 °C, väčšina pevniny sa otepľuje rýchlejšie. K najväčšiemu otepleniu, ktoré za posledných 60 rokov presiahlo 4 °C, dochádza v Severnom ľadovom oceáne."
# TODO: Nahradiť za dataset, keď bude text dopísaný.
# dataset:    "mapa-teplota-svet"
data-our:   "https://docs.google.com/spreadsheets/d/16bTWzt0y8Omne9xxjd3o1rpszF764ATaC5UpFO5Zd7I/edit?usp=sharing"
data-orig:	[ [ "Zdrojová data NASA GISS", "https://data.giss.nasa.gov/gistemp/maps/index_v4.html" ] ]
---

## Ďalšie komentáre a odkazy

* Svet sa od roku 1961 oteplil približne o 1 °C<!-- (viď infografika [Svetová teplotná anomália](/infografiky/teplotna-anomalia)-->). Avšak pevniny sa otepľujú približne dvakrát rýchlejším tempom než oceány a severná pologuľa sa otepľuje rýchlejšie ako južná pologuľa. Oteplenie je navyše rôzne pre rôzne obdobia roka – napríklad v Severnom ľadovom oceáne oteplenie v zimných mesiacoch presahuje hodnoty +6 °C od roku 1961.
* Zosilnenie otepľovania nad pevninou a na severnej pologuli je spôsobené spätnými väzbami v klimatickom systéme a je dobre modelované súčasnými klimatickými modelmi. Už v roku 1979 zhrnula [Charneyho správa](/studie/1979-charneyho-zprava) výsledky vtedajších klimatických modelov a autori skonštatovali, že ak dôjde k zdvojnásobeniu koncentrácie CO<sub>2</sub> v atmosfére a k dosiahnutiu termodynamickej rovnováhy, dôjde k otepleniu o 2 – 3,5 °C, s vyšším nárastom v severných zemepisných šírkach."
* Data pochádzajú z [NASA GISS](https://data.giss.nasa.gov/gistemp/), kde dlhodobo zbierajú teplotné dáta z meracích staníc na pevnine i na mori. Dátové rady začínajú rokom 1880, my sme sa rozhodli použiť dáta od roku 1961, aby ich bolo možné porovnať s dátami o teplote pre SR od SHMÚ, ktoré sú dostupné od roku 1961.
* Konkrétnym príkladom miesta s veľkým nárastom teploty sú ostrovy v Severnom ľadovom oceáne – Špicbergy alebo Zem Františka Jozefa. Na Špicbergoch sa zvýšila priemerná ročná teplota o 3,7 °C, na Zemi Františka Jozefa o 4,9 °C. Príkladom miesta, ktoré zaznamenalo pokles teploty (približne o 1 °C od roku 1961), je polárna stanica Halley (75,45° S, 26,217° W) na pobreží Weddellovho mora. Antarktída ako kontinent sa ale mierne otepľuje.
* Dáta z jednotlivých meracích staníc si môžete prezerať v [interaktívnej aplikácii NASA GISS](https://data.giss.nasa.gov/gistemp/station_data_v4_globe/).

## Zdroj údajov

* GISTEMP Team, _2019: GISS Surface Temperature Analysis (GISTEMP)._ NASA Goddard Institute for Space Studies. Dataset navštívený 2020-02-27 na [data.giss.nasa.gov/gistemp](https://data.giss.nasa.gov/gistemp/).
* Lenssen, N., G. Schmidt, J. Hansen, M. Menne, A. Persin, R. Ruedy a D. Zyss, _2019: Improvements in the GISTEMP uncertainty model._ Journal of Geophysical Research: Atmospheres, 124, č. 12, str. 6307–6326, [doi:10.1029/2018JD029522](http://dx.doi.org/10.1029/2018JD029522).
