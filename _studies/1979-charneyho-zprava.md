---
layout:     study
title:      "Charneyho správa"
slug:       1979-charneyho-sprava
redirect_from:
  - /1979-charneyho-sprava
published:  2021-03-01
weight:     200
tags-scopes: [ svet ]
tags-topics: [ klima, emise ]
caption:    "V roku 1979 vedci popísali a celkom presne predpovedali klimatickú zmenu. Ich výsledky sú stále platné."
intro:      "V roku 1979 vedci publikovali správu o dopadoch zvyšujúcej sa koncentrácie CO<sub>2</sub> v atmosfére. Výsledky tejto štúdie sa ukázali byť presné a boli odvtedy mnohokrát potvrdené oveľa presnejšími metódami. Už vtedy vedci v úvode písali o nebezpečenstve zotrvačnosti klimatického systému."
study-title:        "Carbon Dioxide and Climate: A Scientific Assessment"
study-author:       "Climate Research Board"
study-institution:  "National Research Council"
study-year:         1979
study-doi:          "10.17226/19856"
study-url:          "https://www.nap.edu/catalog/19856/carbon-dioxide-and-climate-a-scientific-assessment"
study-pdf:          "https://www.nap.edu/read/19856/chapter/1"
summary: |
    * Hlavným výstupom správy je odhad tzv. <glossary id="citlivosť">citlivosti klímy</glossary>, teda priemernej zmeny teploty povrchu Zeme pri zdvojnásobení koncentrácie CO<sub>2</sub>. Vedci v správe dochádzajú k záveru, že __*"(...) ak príde k zdvojnásobeniu koncentrácie CO<sub>2</sub> v atmosfére a k dosiahnutiu termodynamickej rovnováhy, dôjde k otepleniu o 2 °C až 3,5 °C, s vyšším nárastom teploty v severných zemepisných šírkach"*__ Moderné odhady citlivosti klímy na základe omnoho presnejších modelov aj historických pozorovaní dochádzajú k rovnakým hodnotám.
    * Správa popisuje skleníkový efekt, aj keď toto slovné spojenie ešte priamo nepoužíva: __"*(...) hlavný efekt zvýšenia koncentrácie CO<sub>2</sub> je väčšia absorpcia tepelného žiarenia zemského povrchu a v dôsledku toho nárast teploty vzduchu v atmosfére. Silnú pozitívnu spätnú väzbu vytvára potom súvisiaci nárast koncentrácie vodnej pary, ktorá je ešte silnejší absorbent tepelného žiarenia (...).*"__ Vedci ďalej kvantifikujú radiačné pôsobenie pri zdvojnásobení koncentrácie na 4 W/m<sup>2</sup> a konštatujú, že metódy výpočtu radiačného pôsobenia boli už vtedy potvrdené laboratórnymi aj satelitnými meraniami.
---

## Predpoklady a metodológia

Štúdia vychádza z vtedajších poznatkov o fyzike atmosféry a oceánov a z výsledkov vtedajších numerických modelov, tzv. GCM (Global Circulation Models), čo boli prvé počítačové modely s hrubou geografiou povrchu. V štúdii sú zhrnuté dominantné fyzikálne mechanizmy určujúce planetárnu klímu vrátane hlavných spätnoväzbových slučiek (vodná para, albedo, oblaky) a podrobnejšie diskutované sú výsledky modelov. Autori popisujú historické emisie a uvádzajú odhad možného vývoja emisií (odhadujú, že koncentráciu 560 ppm, teda zdvojnásobenie v porovnaní s predindustriálnou hodnotou 280 ppm, by planéta mohla dosiahnuť niekedy po roku 2030). Vzhľadom na možnosti vtedajších počítačových simulácií sa autori nesnažia určiť rýchlosť zmeny ani podrobné geografické rozloženie teplôt a zameriavajú sa len na odhad citlivosti klímy.

## Poznámky o spracovateľovi

Autorský tím správy tvorilo 10 popredných vedcov z oblasti klimatológie a fyziky atmosféry (správa je pomenovaná po predsedovi tejto komisie, ktorým bol [Jule Charney](https://en.wikipedia.org/wiki/Jule_Gregory_Charney) z Massachusetts Institute of Technology). Úlohou tohto tímu bolo zhrnúť vtedajšie vedomosti o dopadoch zvyšujúcej sa koncentrácie skleníkových plynov a kvantitatívne zhodnotiť presnosť predpovedí vtedajších numerických modelov klímy.

## Ďalšie súvislosti

* Najstaršie odhady citlivosti klímy pochádzajú z roku 1896, kedy prof. Svante Arrhenius publikoval [prvý výpočet](https://www.tandfonline.com/doi/abs/10.1080/14786449608620846) skleníkového efektu CO<sub>2</sub> a vodnej pary. Došiel vtedy k hodnote oteplenia o 4 °C pri zdvojnásobení koncentrácie CO<sub>2</sub>.
* Od publikácie Charneyho správy, teda za posledných 40 rokov, sa koncentrácia CO<sub>2</sub> zvýšila z 335 ppm na 408 ppm, teda o 22 %. [Teplotná anomália](https://faktaoklimatu.cz/infografiky/teplotni-anomalie) sa v rovnakom období zvýšila o 0,64 °C. Odhad klimatickej citlivosti z Charneyho správy predpovedá zvýšenie o 0,65 °C. To sa zdá byť pozoruhodne presný odhad, ktorý ale nezahŕňa dva podstatné efekty: ďalšie skleníkové plyny a oneskorenie odozvy. Ľudstvo vypúšťa aj iné skleníkové plyny, ako CH<sub>4</sub>, N<sub>2</sub>O a ďalšie, ktoré zosilňujú skleníkový jav. Pozorované zvýšenie rovnovážnych teplôt by teda malo byť väčšie než predpovedá Charneyho správa, pretože tá počíta iba s CO<sub>2</sub>. Zároveň však teploty, ktoré meriame dnes, nie sú rovnovážnymi teplotami. Klimatický systém má veľkú zotrvačnosť a na dosiahnutie rovnováhy potrebuje 20 – 30 rokov. Aj keby sme teda prestali teraz vypúšťať skleníkové plyny, teplota by ešte 20 – 30 rokov rástla. Inak povedané, korektnejší výpočet by súčasné teploty mal porovnávať s teplotami zodpovedajúcimi koncentráciám skleníkových plynov spred 20 – 30 rokov, zároveň by však musel zahrnúť pôsobenie ďalších skleníkových plynov (je možné previesť na <glossary id="co2eq">CO<sub>2</sub>eq</glossary>).
