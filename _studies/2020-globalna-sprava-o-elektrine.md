---
layout:     study
title:      "Globálna správa o elektrine 2020"
slug:       2020-globalna-sprava-o-elektrine
redirect_from:
  - /2020-globalna-sprava-o-elektrine
  - /2020_globalna-sprava-o-elektrine
  - /studie/2020_globalna-sprava-o-elektrine
published:  2021-03-01
weight:     95
tags-scopes: [ svet ]
tags-topics: [ energetika, emisie ]
caption:    "Správa ponúka globálnu analýzu zdrojov výroby elektriny v roku 2019 a zmien vo výrobe v porovnaní s predošlými rokmi."
intro:      "Cieľom štúdie think-tanku Ember vydanej v marci 2020 je predložit analýzu svetových trendov vo výrobe a spotrebe elektriny a ???podrobnejšie diskutovať stav v roku 2019 s vývojom v predchádzajúcich dvadsiatich rokoch???. Zaoberá sa iba výrobou elektriny a nie celým energetickým sektorom, a preto nezahŕna napr. spotrebu energie v doprave (benzín, nafta) či energiu na vykurovanie (najmä zemný plyn).
Správa tiež obsahuje kompletný dataset popisujúci zdroje výroby elektriny pre všetky štáty sveta za posledných 20 rokov."
summary:    |
    * **Výroba elektriny z uhlia sa v roku 2019 celosvetovo znížila o 3 % v porovnaní s rokom 2018.** V dôsledku toho došlo k poklesu celkových emisií z výroby elektriny o 2 %, **jedná sa ale skôr o jednorazový pokles než o začiatok sľubného dlhodobého trendu**. Dáta z predošlých rokov naznačujú, že miera využitia uhlia na výrobu elektriny skôr rástla a situácia v roku 2019 bola zrejme ovplyvnená nižším rastom HDP a počasím.
    * Medzi jednotlivými regiónmi sú značné rozdiely. **Lídrami v nahrádzaní uhlia inými zdrojmi sú Európska únia a USA, kde od roku 2007 využitie uhlia na výrobu elektriny kleslo na polovicu.** V EÚ bol tento pokles nahradený obnoviteľnými zdrojmi (veternými a solárnymi elektrárňami), v USA prevažne zemným plynom.
    * Produkcia z veterných a solárnych elektrární vzrástla v roku 2019 o 15 %, kedy tieto zdroje vyrobili 8 % celosvetovej elektriny.
    * Celosvetový dopyt po elektrine stále rastie a v roku 2019 sa navýšil o 1,4 %, čo bol najnižší nárast od roku 2009. Príčinou toho bola nižšia ekonomická produkcia a miernejšia zima predovšetkým v USA a EÚ. V Číne vzrástol dopyt po elektrine o 5 %.
    * Trojpercentný pokles vo využívaní uhlia však stále nie je dostatočný pre efektívne zmiernenie klimatickej zmeny. Scenár udržateľného rozvoja podla Medzinárodnej energetickej agentúry (IEA) vyžaduje každoročné zníženie o 4 %, scenár 1,5 °C podľa IPCC dokonca o 11 %. 
    
study-title:        "Global Electricity Review 2020"
study-author:       "Dave Jones a kol."
study-institution:  "Ember: Coal to Clean Energy Policy"
study-year:         2020
study-url:          "https://ember-climate.org/project/global-power-2020/"
study-pdf:          "https://ember-climate.org/wp-content/uploads/2020/03/Ember-2020GlobalElectricityReview-Web.pdf"
metadata-extra: '<a href="https://ember-climate.org/project/data-global-electricity-review/" id="study-link-3" class="btn btn-secondary">Podkladová data studie</a>'
---

## Kontext zprávy – klíčové souvislosti

* *Pro zastavení globálního oteplování okolo 1,5 °C musí globální emise CO<sub>2</sub> klesnout do roku 2030 na polovinu a musí být nulové okolo roku 2050. Pro zastavení oteplování na či blízko 2 °C musí do roku 2030 emise klesnout o 25 % a být nulové kolem roku 2070 ([IPCC SR15](https://www.ipcc.ch/sr15/chapter/chapter-2/)). Oteplení v ČR je přitom zhruba dvojnásobek světového, tedy světové oteplení o 2 °C odpovídá oteplení o 4 °C v ČR.*
* *Čtvrtina světových emisí CO<sub>2</sub> vzniká při výrobě elektřiny v uhelných elektrárnách, proto je nahrazení uhlí obnovitelnými zdroji nebo zemním plynem tématem. Zemní plyn má nižší emise na jednotku vyrobené energie než uhlí.*

## Shrnutí

Celosvětová poptávka po elektřině roste v poslední dekádě průměrně tempem 2,5 % ročně a nárůst výroby je realizován částečně výrobou z OZE, částečně navyšováním výroby z uhlí a z plynu. V roce 2019 došlo ve světě k poklesu ve využívání uhlí pro výrobu elektřiny o 3 % a uhlíková intenzita výroby elektřiny (tedy množství emisí na jednotku vyrobené elektřiny) je dnes o 15 % nižší než před deseti lety. Celkové emise způsobené výrobou elektřiny však stále rostou. Také v budoucnu lze očekávat další tlak na nárůst spotřeby elektřiny v důsledku snižování podílu fosilních paliv v dopravě a ve vytápění a v postupném nahrazování elektřinou.

Tabulka shrnuje produkci elektřiny v roce 2019 celosvětově, v hlavních regionech a pro srovnání také v České republice, včetně zastoupení jednotlivých zdrojů, spotřeby elektřiny na osobu a uhlíkové intenzity výroby elektřiny.

<div class="table table-striped table-hover" markdown="1">

| Region          | Vyrobeno <br/>celkem | Podíl<br/>uhlí | Podíl<br/>plynu | Podíl<br/>Jádra| Podíl<br/>OZE<sup>1</sup> |Spotřeba<br/>na obyvatele | Uhlíková intenzita<sup>2</sup><br/>[g CO<sub>2</sub> / kWh] |
| --------------- | ----------:| ----:| ----:| ----:|-----:|-----------:| ---:|
| Celý svět       | 25 821 TWh | 35 % | 24 % | 11 % | 27 % | 3 408 kWh  | 442 |
| Evropská unie   | 3 211 TWh  | 14 % | 22 % | 26 % | 35 % | 6 259 kWh  | 256 |
| USA             | 4 153 TWh  | 23 % | 38 % | 19 % | 18 % | 12 661 kWh | 406 |
| Čína            | 7 325 TWh  | 62 % |  3 % | 5 %  | 28 % | 5 109 kWh  | 576 |
| Indie           | 1 378 TWh  | 72 % |  3 % | 3 %  | 21 % | 1 008 kWh  | 651 |
| Ostatní státy   | 9 754 TWh  | 21 % | 36 % | 7 %  | 28 % | 2 478 kWh  | 388 |
| --------------- | ----------:| ----:| ----:| ----:|-----:|-----------:| ---:|
| Česká republika | 86 TWh     | 43 % |  7 % | 35 % | 13 % | 6 916 kWh  | 411<sup>3</sup> |

</div>

*<sup>1</sup> Do podílu výroby OZE jsou započítávány elektrárny vodní, větrné, solární a na biomasu.*  
*<sup>2</sup> Uhlíková intenzita je udávána jako přímé emise výroby, nikoliv jako emise celého životního cyklu elektráren.*  
*<sup>3</sup> Údaj o uhlíkové intenzitě pro ČR nepochází přímo ze zprávy. Je vypočtený z dat o výrobě pomocí příslušných emisních koeficientů z [IPCC 2014: ANNEX III, Technology-specific Cost and Performance Parameters](https://www.ipcc.ch/site/assets/uploads/2018/02/ipcc_wg3_ar5_annex-iii.pdf)*

### Evropská unie

Poptávka po elektřině v Evropské unii dlouhodobě stagnuje. Mezi roky 2018 a 2019 došlo v EU k propadu využívání uhlí k výrobě elektřiny o 24 % a emise skleníkových plynů z výroby elektřiny poklesly o 13 %. Jde o pokračování dlouhodobého trendu, kdy v rámci EU je uhlí postupně nahrazováno obnovitelnými zdroji, zejména ve státech západní Evropy. Pro dosažení udržitelných scénářů podle IEA či IPCC (1,5 °C scénář) je tento trend dostatečný, pokud se ho podaří udržet. Především je nutné dále nahrazovat uhelné elektrárny ve státech jako je Německo nebo Polsko. Uhlíková intenzita výroby elektřiny v EU je 256 g CO<sub>2</sub>/kWh, o 42 % nižší než je světový průměr a uhlí se na výrobě elektřiny podílí pouhými 14 %.

### Spojené státy americké

Poptávka po elektřině v USA dlouhodobě stagnuje. Mezi roky 2018 a 2019 došlo k poklesu ve využívání uhlí o 16 %, v mixu výroby elektřiny tak uhlí představuje 23 %. Uhlí je nahrazováno především zemním plynem, rozvoj větrných a solárních elektráren je v USA nejnižší ze sledovaných regionů. Průměrný obyvatel USA spotřebovává 12,7 MWh ročně, tedy přibližně čtyřikrát více elektřiny oproti světovému průměru 3,4 MWh. Uhlíková intenzita výroby elektřiny v USA je 405 g CO<sub>2</sub>/kWh.

### Čína

Poptávka po elektřině v Číně roste v poslední dekádě přibližně o 7 % ročně. V roce 2019 vzrostla výroba elektřiny z uhlí o 2 % a Čína samotná tak využívá více než polovinu celosvětové spotřeby uhlí při výrobě elektřiny, v jejím mixu výroby elektřiny představuje uhlí 62 %. Využívání obnovitelných zdrojů (větrných a solárních elektráren) při výrobě elektřiny vzrostlo o 16 %, přesto to však nestačilo na pokrytí prudkého růstu poptávky po elektřině. Rovněž došlo k 18% nárůstu produkce elektřiny z jaderných elektráren. Průměrná roční spotřeba elektřiny na osobu je 5,2 MWh, což je o 53 % více než světový průměr a například také více než průměrná roční spotřeba na osobu ve Velké Británii, avšak stále méně než průměr celé EU 6,3 MWh.

### Indie

Poptávka po elektřině v Indii roste v poslední dekádě přibližně o 6 % ročně. V indickém mixu výroby elektřiny představuje uhlí 72 %, tedy ještě více než v Číně, v roce 2019 však výroba elektřiny z uhlí poklesla o 3 %. Pravděpodobně se jedná o krátkodobý výkyv, způsobený nižším ekonomickým růstem a vyšší výrobou elektřiny z vodních elektráren v důsledku neobvykle silné monzunové sezóny. V roce 2019 Indie otevřela největší solární elektrárnu na světě. Spotřeba elektřiny na osobu je v Indii pouze 1008 kWh/osobu, tedy třetina světového průměru.

### Ostatní státy světa

Poptávka po elektřině v ostatních státech světa roste v poslední dekádě souhrnně o 2 % ročně, rozdíly mezi jednotlivými státy jsou však značné – někde poptávka stagnuje, jinde roste až o 7 % ročně. Ostatní státy světa souhrnně navýšily využívání uhlí ve výrobě elektřiny o 1 % (především díky nárůstu ve Vietnamu, Indonésii a Pákistánu, oproti tomu využívání uhlí pokleslo v Jižní Koreji, Japonsku a Jižní Africe). V roce 2019 rovněž vzrostla výroba elektřiny u ostatních států ze solárních elektráren o 33 % (především v Japonsku, Jižní Koreji, Austrálii a Vietnamu), z větrných elektráren o 11 % a z jaderných elektráren o 7 % (renovace elektráren v Japonsku a Jižní Koreji). Mezi státy jsou však výrazné rozdíly – průměrná roční spotřeba elektřiny je 2,4 MWh na osobu, avšak Kanada a některé státy blízkého východu spotřebovávají více než 15 MWh, oproti tomu mnoho afrických zemí má průměrnou spotřebu na osobu nižší než 0,2 MWh.

### Je trend dostatečný?

Tříprocentní pokles ve využívání uhlí by nebyl dostatečný pro efektivní zmírnění klimatické změny ani v případě, že by se skutečně jednalo o začátek dlouhodobého trendu. Scénář udržitelného rozvoje Mezinárodní energetické agentury předpokládá snížení spotřeby uhlí na polovinu do roku 2030 a vyžaduje každoroční pokles ve využívání uhlí o 4 % do roku 2025. IPCC zpráva o dosažení limitu 1,5 °C pro globální oteplení vyžaduje pokles využívání uhlí o 75 % do roku 2030, tedy každoroční snížení o 11 %. Loňský pokles o 3 % byl výjimečný, v předchozích letech využívání uhlí zpravidla mírně narůstalo. Oba scénáře rovněž předpokládají každoroční 15% nárůst výroby elektřiny ze solárních a větrných elektráren, toto navýšení bylo v roce 2019 skutečně splněno. Rovněž bylo dosaženo rekordně nízkých nákladů na výrobu elektřiny z obnovitelných zdrojů.

## Poznámky o metodice

* Dataset obsahuje údaje z let 2000–2019 pro 224 zemí. U hlavních zemí byla data získána od národních zdrojů (jedná se o Čínu, Spojené státy americké, Indii, Evropskou unii a 15 dalších větších států), údaje pro ostatní státy byly získány z [mezinárodní datové sekce amerického ministerstva energetiky](https://www.eia.gov/international/data/world). V některých případech byla data doplněná o další odhady (zpravidla se jednalo o produkci elektřiny podle jednotlivých typů výroby u dat pro ostatní státy). Detailnější metodologii těchto odhadů a dalších výpočtů popisuje příslušná část zprávy.

* Údaje pro emise ve zprávě a datasetu jsou přímé emise výroby elektřiny, nikoliv emise životního cyklu. Není v nich tedy započítáno budování zdrojů a infrastruktury, emise z těžby a přepravy paliv apod.

## Poznámky o spracovateľovi

Ember (predtým nazývaný Sandbag) je nezávislý klimatický think-tank zameraný na prechod od uhlia k čistým zdrojom elektriny. Cieľom správy je predložiť analýzu aktuálnych trendov vo využití elektriny a zároveň tiež poskytnúť voľne prístupný súbor so zdrojovými dátami pre jednotlivé štáty. Správa sa zaoberá iba výrobou elektriny a nie celým energetickým sektorom, a preto nezahŕna napr. spotrebu energie v doprave (benzín, nafta) alebo na vykurovanie (hlavne zemný plyn).
