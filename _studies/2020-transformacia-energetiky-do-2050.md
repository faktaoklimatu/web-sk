---
layout:     study
title:      "Transformácia energetiky do 2050"
slug:       2020-transformacia-energetiky-do-2050
redirect_from:
  - /2020-transformacia-energetiky-do-2050
  - /2020_transformacia-energetiky-do-2050
  - /studie/2020_transformacia-energetiky-do-2050
published:  2021-03-01
weight:     96
tags-scopes: [ svet ]
tags-topics: [ energetika, opatrenia ]
caption:    "Správa porovnáva možné scenáre vývoja energetiky a ukazuje náklady a dopady transformačného scenára."
intro:      "Správa Medzinárodnej agentúry pre obnoviteľnú energiu vydaná v apríli 2020 je zhrnutím predchádzajúcich správ agentúry a čiastkových štúdií. Podrobne skúma možný scenár transformácie energetiky do roku 2050, porovnáva ho s inými scenármi budúceho vývoja a vyčísľuje očakávané náklady a dopady scenárov na HDP, zamestnanosť a ďalšie socioekonomické ukazovatele na úrovni svetových regiónov.

Správa sa zaoberá celým sektorom energetiky, ktorý popri výrobe elektriny zahrňuje tiež dopravu, vykurovanie a ďalšie spaľovanie fosílnych palív pri priemyselnej výrobe.
"
summary:    |
    * Súčasné ciele a záväzky znižovania emisií CO<sub>2</sub> povedú k zastaveniu rastu ročných emisií na hodnote okolo 33 Gt/rok. Pre naplnenie Parížskej dohody a zastavenie nárastu svetovej teploty na úrovni okolo 2 °C je potrebné znížiť svetové emisie do roku 2050 na úroveň 10 Gt/rok. Takéto zníženie emisií dosahuje transformačný scenár, ktorý je založený na elektrifikácii, obnoviteľných zdrojoch energie, zvyšovaní flexibility siete a využití elektriny na výrobu vodíka.
    * Podobne ako [Sternova správa](/studie/2006-sternova-sprava), aj táto publikácia hovorí, že **investícia do energetickej udržateľnosti sa jednoznačne vráti**, resp. že náklady súčasného smerovania budú vyššie ako náklady transformačného scenára. Agentúra vo svojej správe vyčíslila čistý rozdiel medzi plánovaným a transformačným scenárom (PES vs TES v roku 2050) v zamestnanosti o +0,15 %, v HDP o +2,4 % a v indikátore blahobytu dokonca o +13,5 %.
    * Celkové investície nutné k naplneniu súčasných záväzkov odhaduje správa na 95 biliónov dolárov. Oproti tomu, investície do transformačného scenára odhaduje správa na 110 biliónov dolárov a celkové investície nutné na úplnú dekarbonizáciu energetiky do roku 2050 na 130 biliónov dolárov. Prínosy transformácie sú však vyššie ako dodatočné investície.
    * Zo svetových regiónov bude **z dodatočných investícií do transformácie energetiky najviac profitovať Európska únia**, nasledovaná Severnou Amerikou. V regióne Európskej únie vychádza v transformačnom scenári zamestnanosť o +2,6 %, HDP o +7,4 % a blahobyt o 10,6 % vyšší ako v plánovanom scenári. Na región EÚ pripadne 5 zo 6 novovytvorených pracovných miest a viac ako 50 % očakávaného nárastu HDP.

study-title:        "Global Renewables Outlook: Energy transformation 2050"
study-author:       "Renewable Energy Roadmap and Policy teams"
study-institution:  "International Renewable Energy Agency (IRENA)"
study-year:         2020
study-isbn:         "978-92-9260-238-3"
study-url:          "https://www.irena.org/publications/2020/Apr/Global-Renewables-Outlook-2020"
study-pdf:          "https://www.irena.org/-/media/Files/IRENA/Agency/Publication/2020/Apr/IRENA_Global_Renewables_Outlook_2020.pdf"

---
## Kontext správy – kľúčové súvislosti

_Pre zastavenie globálneho otepľovania okolo 1,5 °C musia klesnúť globálne emisie CO<sub>2</sub> do roku 2030 na polovicu a byť nulové okolo roku 2050. Pre zastavenie otepľovania na úrovni alebo blízko k 2 °C musia klesnúť emisie do roku 2030 o 25 % a byť nulové okolo roku 2070 ([IPCC SR15](https://www.ipcc.ch/sr15/chapter/chapter-2/))._

## Zhrnutie

V [prvej kapitole]({{ page.study-pdf }}#page=57) správy sú podrobnejšie diskutované technológie a rozsah ich aplikácie, ktorý je potrebný k dosiahnutiu zníženia emisií z energetiky. To sú vstupné parametre pre odhad nutných investícií a dôsledkov na zamestnanosť, ktoré sú vysvetlené v [druhej kapitole]({{ page.study-pdf }}#page=99). Druhá kapitola zároveň zhŕňa výstupy socioekonomického modelovania dopadov rôznych scenárov na ekonomiku, HDP a ďalšie ukazovatele, ktoré sú zahrnuté v indikátore blahobytu (_well-being_). [Tretia kapitola]({{ page.study-pdf }}#page=117) rieši technologicko-ekonomický kontext jednotlivých svetových regiónov a [štvrtá kapitola]({{ page.study-pdf }}#page=137) regionálne ekonomické dopady scenárov. [Piata kapitola]({{ page.study-pdf }}#page=159) podrobnejšie diskutuje možné cesty k úplnej dekarbonizácii energetiky.

### Porovnávané scenáre

* **Základný scenár** (Baseline Energy Scenario, BES) reflektuje energetickú politiku a záväzky jednotlivých krajín z roku 2015 a predpokladá ďalšie zvyšovanie svetových emisií CO<sub>2</sub>. Pretože ide o ciele a záväzky do budúcnosti, neboli zatiaľ implementované všetky opatrenia a je teoreticky možné, že vývoj svetových emisií bude vyšší, ako predpokladá tento scenár.
* **Plánovaný scenár** (Planned Energy Scenario, PES) slúži ako hlavný referenčný scenár a reflektuje stav záväzkov krajín z roku 2019. Keby krajiny svoje záväzky naplnili, tento scenár povedie k stabilizácii ročných emisií na 33 Gt CO<sub>2</sub>/rok, ale taktiež k rastu svetovej teploty o viac ako 2,5 °C do konca storočia v porovnaní s hodnotami v referenčnom období 1850 – 1900, ktoré sa používa ako aproximácia predindustriálnej úrovne globálnej teploty.
* **Transformačný scenár** (Transforming Energy Scenario, TES) popisuje ambicióznu, ale realistickú transformáciu energetiky založenú z veľkej časti na obnoviteľných zdrojoch energie. Tento scenár je v súlade s cieľmi Parížskej dohody zastaviť globálne otepľovanie pod hodnotou 2 °C.
* **Úplná dekarbonizácia** (Deep Decarbonization Perspective, DDP) popisuje možnosti dosiahnutia nulových emisií CO<sub>2</sub> do roku 2050.

[![Veľkosť redukcie emisií: obnoviteľné zdroje a efektivita](/assets/studies/2020-transformace-energetiky-do-2050-graf.png){:.text-img}]({{ page.study-pdf }}#page=33){:.no-ext-link-icon}

### Socioekonomické ukazovatele

* Správa vyčísľuje nutné investície do scenárov PES, TES a DDP, vyčísľuje počty pracovných miest, ktoré vzniknú priamo v súvislosti s transformáciou a modeluje celkové dopady na ekonomiku (celkovú zamestnanosť, HDP a ďalšie socioekonomické ukazovatele).

<div class="table table-striped table-hover" markdown="1">

| Ekonomické dopady         | Plánovaný<br/>energetický scenár | Transformačný<br/>energetický scenár |
| --------------- | ----------:| ----:| ----:| ----:|-----:|-----------:| ---:|
| Nutné celkové     investície         |   95 biliónov $ | 110 biliónov $ |
| Počet pracovných  miest vo svete     |   4 238 miliárd  | 4 245 miliárd  |
| Svetové HDP per capita v roku 2050 |   22 890 $ |  23 440 $  |
| HDP per capita v EU v roku 2050    |   70 000 $ |  75 000 $  |

</div>

* Správa ide vo vyčíslení dopadov až na úroveň svetových regiónov, kde vznikajú významné odlišnosti. V súvislosti s očakávaným demografickým vývojom a súčasným technologicko-ekonomickým pokrokom menej rozvinutých regiónov spôsobeným doháňaním vyspelých krajín správa predikuje najrýchlejší hospodársky rast v aktuálne najslabších regiónoch južnej, centrálnej a juhovýchodnej Ázie, subsaharskej Afriky a Latinskej Ameriky.
* Čo sa však týka prínosov, ktoré správa prisudzuje priamo energetickej transformácii, resp. **rozdielu mezi PES a TES scenárom**, sú na tom vyspelé regióny relatívne lepšie vďaka vzájomnej integrácii, nízkym bariéram obchodu a dostupnosti technológií. V regióne Európskej únie, kde je zahrnutá aj Slovenská republika, vychádza v transformačnom scenári zamestnanosť o +2,6 %, HDP o +7,4 % a blahobyt o +10,6 % vyšší ako v PES. Absolútne teda pripadne na región EÚ 5 zo 6 novovzniknutých pracovných miest a HDP v priemere vzrastie o 2950 dolárov na hlavu, čo je 8× viac ako očakávaný svetový priemer.
* Podrobné výstupy k jednotlivým svetovým regiónom sú obsiahnuté v dodatku [_Regional Factsheets_](https://www.irena.org/-/media/Files/IRENA/Agency/Publication/2020/Apr/IRENA_GRO_Regional_Factsheets.pdf).

### Transformačný energetický scenár stavia na piatich pilieroch

1. **Elektrifikácia založená na obnoviteľných zdrojoch.** Priame spaľovanie fosílnych palív (doprava, vykurovanie, priemyselná výroba a ďalšie) je v rámci scenára nahradzované využívaním elektriny (teda veľký rozvoj elektromobilov, tepelných čerpadiel a pod.). V dôsledku to znamená zvýšenie dopytu po elektrine, ktorý bude nutné nasýtiť výrobou z obnoviteľných zdrojov energie.
2. **Zvýšenie flexibility siete.** Energetický systém budúcnosti bude decentralizovaný a veľká časť výroby elektriny bude pochádzať zo zdrojov, ktorých výkon je premenlivý. Preto bude nutné zlepšiť krátkodobé a dlhodobé skladovanie elektriny (batérie, prečerpávacie elektrárne, _"Power-to-gas"_)
3. **Využitie obnoviteľných zdrojov energie.** Podiel OZE na finálnom využití energie by sa mal zvýšiť zo súčasných 10 % (rok 2018) na 66 % v roku 2050. Scenár počíta s navýšením výrobných kapacít nielen fotovoltaiky a veterných elektrární, ale tiež vodných, solárnych, tepelných elektrární a biopalív.
4. **Zelený vodík.** Využívanie vodíka ako paliva je ďalšou dôležitou cestou k nahradeniu fosílnych palív. Tzv. "modrý" vodík je vyrábaný elektrolýzou s využitím elektriny z fosílnych zdrojov, zatiaľ čo tzv. „zelený“ vodík je vyrábaný z elektriny z obnoviteľných zdrojov. Scenár počíta s veľkým využitím zeleného vodíka.
5. **Inovácie.** Lodná doprava, letecká doprava a ťažký priemysel nemôžu využívať elektrinu ako zdroj energie. Cestu k zníženiu uhlíkovej stopy týchto odvetví bude potrebné hľadať využitím nových palív a nových materiálov.

Transformačný scenár tiež predpokladá zvyšovanie energetickej efektivity, ktorá sa prelína s vyššie uvedenými piliermi. Jednotlivé piliere, konkrétne technológie a potrebný rozsah ich rozšírenia, sú podrobnejšie diskutované v prvej kapitole [na stranách 67 – 97]({{ page.study-pdf }}#page=159).

## Poznámky o metodike

* Jedná sa o zhrňujúcu (meta) štúdiu, ktorá vychádza z predchádzajúcich IRENA štúdií a zhŕňa tak výsledky viac ako desať rokov práce agentúry. Napríklad vyčíslenie socioekonomických dopadov vychádza zo správy Measuring the Economics (2016), ktorá pracuje s nástrojmi popísanými v publikácii The Socio-economic Benefits of Solar and Wind Energy (2014).
* Základom pre socioekonomické vyhodnotenie spracovávaných scenárov je makroekonomický model E2ME Univerzity v Cambridge. Štúdia využíva viacero ďalších dielčích modelov (pre hodnotenie dopadu opatrení, pre odhad investícií a pod.), ktorých metodológia je detailne popísaná v predchádzajúcich štúdiách IRENA a odkazovaných článkoch.
* Štúdia pracuje so štyrmi scenármi vývoja (BES, PES, TES, DDP), ktoré popisujú stupňujúce sa úsilie v obmedzení emisií, ktoré sú bližšie popísané v zhrnutí. Dôsledky týchto scenárov štúdia kvantifikuje pomocou súhrnného ukazovateľa blahobytu (welfare). Tento ukazovateľ je tvorený zamestnanosťou, vybranými zložkami HDP (spotreba, investície a vládne výdaje na školstvo), zdravím populácie, emisiami a materiálnou náročnosťou ekonomiky (podrobnejšie o štruktúre ukazovateľa blahobytu pozri [infobox 2.3 (str. 112)]({{ page.study-pdf }}#page=112)).
* Porovnanie so scenármi budúcnosti od iných spracovateľov (IEA, IPCC, Shell, McKinsey a ďalších) v štúdii podrobnejšie diskutuje [infobox 1.8 (str. 88)]({{ page.study-pdf }}#page=88).

## POZNÁMKY O SPRACOVATEĽOVI

[IRENA](https://www.irena.org/) (International Renewable Energy Agency, v preklade Medzinárodná agentúra pre obnoviteľnú energiu) je medzinárodná medzivládna organizácia, ktorá podporuje spoluprácu, predávanie skúseností, adaptáciu a predovšetkým využívanie obnoviteľnej energie. Agentúra bola založená v roku 2009, aktuálne má sídlo v Spojených arabských emirátoch a do jej členskej základne patrí 162 (2020) krajín vrátane SR.
