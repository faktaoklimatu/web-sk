---
layout:     infographic
title:      "Emisie skleníkových plynov Európskej únie"
slug:       "emisie-eu-na-osobu"
redirect_from: "/emisie-eu-na-osobu"
published:  2021-04-01
weight:     96
tags-scopes: [ eu ]
tags-topics: [ emisie ]
caption:    "Porovnanie ročných emisií skleníkových plynov štátov Európskej únie, vyjadrené na obyvateľa aj za celkovú populáciu."
dataset:    "emisie-eu"
---

## AKO ČÍTAŤ TENTO GRAF?

* Vertikálna os zobrazuje výšku emisií <glossary id="co2eq">CO<sub>2</sub>eq</glossary> v tonách na obyvateľa, šírka obdĺžnikov regiónov zodpovedá ich populácii. Plocha obdĺžnikov teda zodpovedá celkovým emisiám CO<sub>2</sub>eq.
* Štáty s malou populáciou sú mierne širšie ako zodpovedá ich počtu obyvateľov, v opačnom prípade by boli len ťažko viditeľné.
* Jednotlivé farby rozdeľujú štáty do skupín podľa výšky celkových ročných emisií skleníkových plynov.
* Iný pohľad na porovnanie celkových emisií skleníkových plynov štátov Európskej únie ponúka infografika [Emisie skleníkových plynov](/infografiky/emise-eu).

## KOMENTÁRE KU GRAFU

* Priemerné emisie na osobu v Európskej únii sú 8,7 ton CO<sub>2</sub>eq. Proti tomu svetový priemer na osobu je 6,51 ton CO<sub>2</sub>eq na rok. Ak by každý človek na zemi vypúšťal toľko emisií ako priemerný obyvateľ Európskej únie, vzrástli by celosvetové emisie o viac ako 30%. Porovnanie svetových regiónov a vybraných štátov v podobnom formáte ukazuje infografika [Emisie svetových regiónov prepočítané na osobu](/infografiky/emise-svet-na-osobu).
* Najväčším producentom skleníkových plynov v Európskej únii je v absolútnom porovnaní Nemecko, ktoré je zároveň tiež najľudnatejším štátom únie.
* V prepočte na obyvateľa vypúšťa najviac skleníkových plynov Luxembursko (20 t CO<sub>2</sub>eq ročne), kde viac ako 60% emisií pochádza z dopravy, podľa platformy [Votum Klima](https://today.rtl.lu/news/luxembourg/a/1184731.html) je to spôsobené nafto-benzínovým turizmom. Druhé Estónsko (15 t CO<sub>2</sub>eq) a štvrtá Česká republika (12,4 t CO<sub>2</sub>eq) majú vysoké emisie kvôli energetickému mixu založenému na uhlí a tretie Írsko (13,6 t CO<sub>2</sub>eq) kvôli poľnohospodárstvu. Detailnejšiu analýzu emisií podľa jednotlivých sektorov je možné nájsť v [spracovanom datasete](https://docs.google.com/spreadsheets/d/1KNL5d1CwLsLc8INquN7z5ABdr52APEsDjEsUcYGh_Mk/edit#gid=979818322).
* Naopak najnižšie emisie na osobu má z európskych štátov Malta (5,1 t CO<sub>2</sub>eq), nasledovaná Švédskom (5,6 t CO<sub>2</sub>eq). Zároveň je životná úroveň vo Švédsku takmer o [40 % percent vyššia](https://en.wikipedia.org/wiki/List_of_countries_by_GDP_(PPP)_per_capita) ako v Slovenskej republike, znižovanie emisií teda nemusí byť prekážkou zvyšovania životnej úrovne obyvateľov. Švédsko má zavedenú uhlíkovú daň už od roku 1991, dnes najvyššiu z celého sveta - 127 $ / t CO<sub>2</sub>. V [správe z roku 2019](/studie/2019-mitigacni-opatreni-mmf) Medzinárodný menový fond vysvetľuje, prečo je uhlíková daň najefektívnejším opatrením na znižovanie emisií skleníkových plynov, ako tiež zobrazuje súvisiaca infografika o [mitigačných opatreniach](/infografiky/mitigacni-opatreni-mmf).

## POZNÁMKY K ÚDAJOM O EMISIÁCH

* Emisná inventúra poskytovaná Eurostatom využíva formát a štruktúru dát CRF (common reporting format), celá metodika k výpočtom a reportingu je na stránkach národného programu inventarizácie emisií ([NGGIP - national greenhouse gas inventory programme](https://www.ipcc-nggip.iges.or.jp/)) a je záväzná pre všetky štáty [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Dáta o emisiách poskytujú Eurostatu jednotlivé krajiny EÚ - teda dáta za Slovenskú republiku reportovala priamo Slovenská republika, konkrétne cez Európsku agentúru pre životné prostredie.
* Dáta za rok 2016 sme vybrali preto, lebo pre daný rok máme dáta aj zo systému emisných povoleniek a môžeme teda kombinovať dáta za rovnaký rok.
* Údaje zodpovedajú emisiám vyprodukovaným v danej krajine, avšak vzhľadom k vývozu a dovozu tovaru nemusia zodpovedať emisiám vzniknutým zo spotreby v danej krajine. SR napríklad do ďalších krajín EÚ vyváža elektrinu, oceľ, automobily a pod. a dováža tovar z iných krajín EÚ alebo z Číny.
* V rámci tejto infografiky sú v údajoch o emisiách zahrnuté emisie z leteckej dopravy a zobrazené hodnoty zodpovedajú emisiám vyprodukovaným z letov z letísk v danej krajine. Hodnota teda nemusí zodpovedať presne množstvu emisií, ktoré obyvatelia daného štátu spôsobia (typicky napr. let slovenského občana do New Yorku s prestupom v Amsterdame sa započíta do emisií SR len ako Bratislava - Amsterdam, zatiaľčo emisie z letu Amsterdam - New York sa započítajú Holandsku). Nie je tu tiež započítané to, že emisie vypustené vysoko v atmosfére majú približne dvojnásobný efekt.
* V grafe sú zobrazené <glossary id="antropogennisklenikoveplyny">antropogénne emisie</glossary> CO<sub>2</sub> a N<sub>2</sub>O, CH<sub>4</sub>, HFCs, PFCs, SF<sub>6</sub>, NF<sub>3</sub> vyjadrené ako <glossary id="co2eq">CO<sub>2</sub>eq</glossary>.