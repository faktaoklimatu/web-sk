---
layout:     infographic
title:      "Emisie skleníkových plynov štátov EU"
slug:       "emisie-eu"
redirect_from: "/emisie-eu"
published:  2021-04-01
weight:     95
tags-scopes: [ eu ]
tags-topics: [ emisie ]
caption:    "Pomerové porovnanie ročných emisií 28 členských štátov EÚ a prepočet na obyvateľa."
dataset:    "emisie-eu"
---

## AKO ČÍTAŤ TENTO GRAF?

* Všetky hodnoty emisií uvádzame v jednotkách <glossary id="co2eq">CO<sub>2</sub>eq</glossary>.
* V ľavej časti sú celkové ročné emisie členských štátov EÚ za rok 2016 v miliónoch ton CO<sub>2</sub>eq, vrátane percentuálneho zastúpenia. Plocha konkrétneho štátu zodpovedá pomeru voči celku.
* Najväčšie štáty EÚ (ako [z hľadiska počtu obyvateľov](https://en.wikipedia.org/wiki/List_of_European_Union_member_states_by_population), tak [z hľadiska HDP](https://en.wikipedia.org/wiki/List_of_sovereign_states_in_Europe_by_GDP_(nominal))) majú v absolútnych číslach najvyššie emisie:
  * Nemecko so svojimi cca 83 mil. obyvateľmi 935,8 mil. t CO<sub>2</sub>eq
  * Francúzsko so svojimi cca 67 mil. obyvateľmi 475,4 mil. t CO<sub>2</sub>eq
  * Veľká Británia so svojimi cca 66 mil. obyvateľmi 516,8 mil. t CO<sub>2</sub>eq
  * Taliansko so svojimi cca 60 mil. obyvateľmi 438,2 mil. t CO<sub>2</sub>eq

* Infografika [Emisie skleníkových plynov sveta](/infografiky/emise-svet) ukazuje rovnaké údaje pre jednotlivé svetové regióny.

## ZAUJÍMAVOSTI A KOMENTÁRE K ROČNÝM EMISIÁM NA OBYVATEĽA

* Luxembursko, ktoré je v prepočte na obyvateľa na prvom mieste, má [podľa platformy Votum Klima](https://today.rtl.lu/news/luxembourg/a/1184731.html) také vysoké emisie kvôli nafto-benzínovému turizmu (5× vyšší ako priemer EÚ)
* Estónsko, na druhom mieste, má veľmi vysoký podiel špinavej energetiky (4,5× vyšší ako priemer EÚ)
* Írsko, na treťom mieste, má veľmi vysoký podiel poľnohospodárskej produkcie (skoro 5× vyšší ako priemer EU)
* Česká republika, na štvrtom mieste, má veľmi vysoký podiel špinavej energetiky (2× vyšší ako priemer EÚ, hlavne vplyvom hnedouhoľných elektrární) - viď. naša  [súvisiaca infografika](/infografiky/emise-cr-detail).
* Všetky zmienené údaje nájdete v našom podrobnom datasete v sekcii “Emisie na obyvateľa podľa základných kategórií”.

## POZNÁMKY K ÚDAJOM O EMISIÁCH
* Emisná inventúra poskytovaná Eurostatom využíva formát a štruktúru dát CRF (common reporting format), celá metodika k výpočtom a reportingu je na stránkach národného programu inventarizácie emisií ([NGGIP - national greenhouse gas inventory programme](https://www.ipcc-nggip.iges.or.jp/)) a je záväzná pre všetky štáty [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Údaje o emisiách poskytujú Eurostatu jednotlivé krajiny EÚ - teda údaje za Slovenskú republiku reportovala priamo Slovenská republika, konkrétne cez Európsku agentúru pre životné prostredie.
* Údaje za rok 2016 sme vybrali preto, lebo pre daný rok máme dáta aj zo systému emisných povoleniek a môžeme teda kombinovať dáta za rovnaký rok.
* Údaje zodpovedajú emisiám vyprodukovaným v danej krajine, avšak vzhľadom k vývozu a dovozu tovaru nemusia zodpovedať emisiám vzniknutým zo spotreby v danej krajine. SR napríklad do ďalších krajín EÚ vyváža elektrinu, oceľ, automobily a pod. a dováža tovar z iných krajín EÚ alebo z Číny.
* V rámci tejto infografiky sú v údajoch o emisiách zahrnuté emisie z leteckej dopravy a zobrazené hodnoty zodpovedajú emisiám vyprodukovaným z letov z letísk v danej krajine. Hodnota teda nemusí zodpovedať presne množstvu emisií, ktoré obyvatelia daného štátu spôsobia (typicky napr. let slovenského občana do New Yorku s prestupom v Amsterdame sa započíta do emisií SR len ako Bratislava - Amsterdam, zatiaľčo emisie z letu Amsterdam - New York sa započítajú Holandsku). Nie je tu tiež započítané to, že emisie vypustené vysoko v atmosfére majú približne dvojnásobný efekt.
* V grafe sú zobrazené <glossary id="antropogennisklenikoveplyny">antropogénne emisie</glossary> CO<sub>2</sub> a N<sub>2</sub>O, CH<sub>4</sub>, HFCs, PFCs, SF<sub>6</sub>, NF<sub>3</sub> vyjadrené ako <glossary id="co2eq">CO<sub>2</sub>eq</glossary>.