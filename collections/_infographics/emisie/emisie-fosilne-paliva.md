---
layout:     infographic
title:      "Svetové emisie CO₂ z fosílnych palív a výroby cementu"
slug:       "emisie-fosilne-paliva"
redirect_from: "/emisie-fosilne-paliva"
published:  2023-06-29
weight:     95
tags-scopes: [ svet ]
tags-topics: [ emisie, energetika ]
caption:    "Svetové emisie CO<sub>2</sub> zo spaľovania uhlia, ropy a plynu narástli za posledných 60 rokov štvornásobne. K dosiahnutiu uhlíkovej neutrality bude potrebné, aby klesli prakticky na nulu."
data-our:   "https://docs.google.com/spreadsheets/d/1livivZOC7ha7UkAqiMJtvt1AnMRUq-aNsta8KKgxQ44/edit?usp=sharing"
data-orig:  [ [ "Global Carbon Project", "https://data.icos-cp.eu/licence_accept?ids=%5B%226QlPjfn_7uuJtAeuGGFXuPwz%22%5D" ]
            ]
---

## Ako čítať tento graf?

* Graf ukazuje **svetové emisie zo spaľovania uhlia, ropy a zemného plynu** a pre porovnanie tiež **emisie z výroby cementu**. Celkové emisie z týchto zdrojov za rok 2019 predstavovali 35 897 miliónov ton CO<sub>2</sub>.
* V grafe sú ako emisie z výroby cementu znázornené iba emisie pochádzajúce z chemickej reakcie CaCO<sub>3</sub> + teplo ⟶ CaO + CO<sub>2</sub>. Emisie vzniknuté spaľovaním uhlia alebo plynu na ohrev sú započítané ako emisie príslušného paliva.

## Viac o jednotlivých palivách a cemente

{% include preview-box.html
    title="Z čoho sa vyrába elektrina?"
    text="Na rozdiel od ropy sú uhlie a zemný plyn významnými palivami pre výrobu elektriny."
    slug="elektrina-svet"
%}

### Uhlie

* **Použitie:** Predovšetkým pre výrobu elektriny a tepla ([mapa uhoľných elektrární vo svete](https://www.carbonbrief.org/mapped-worlds-coal-power-plants)), v priemysle na tavenie železa, skla alebo na iné zahrievanie.
* **Ťažba a preprava:** Celkovo sa za rok 2019 vyťažilo približne [8 miliárd ton uhlia](https://www.iea.org/reports/coal-information-overview). Zďaleka najviac uhlia sa vyťaží v Číne (46 % svetovej produkcie), nasledujú India (10 %), USA (8 %), Indonézia (8 %) a Austrália (6 %). Na rozdiel od ropy a zemného plynu, ktoré sa dajú prepravovať ropovodmi a plynovodmi, je uhlie nutné na miesto spotreby dovážať.
* V grafe je vidieť pozoruhodný **nárast spotreby uhlia po roku 2000**, ktorý bol spôsobený industrializáciou Číny, Indie a ďalších ázijských krajín. Spotreba uhlia v Európe a USA v posledných desaťročiach klesá.

### Ropa

* **Použitie:** Väčšina ropy, presnejšie benzínu a nafty vyrobených z ropy, sa spaľuje v doprave. Zriedkavejšie sa používa na výrobu elektriny a tepla. Na výrobu elektriny a tepla sa používa skôr výnimočne.
* **Ťažba a preprava:** Celkovo sa na svete vyťaží okolo [100 miliónov barelov ropy](https://www.eia.gov/outlooks/steo/report/global_oil.php) za deň, teda asi 5 miliárd ton ročne (2019). Najviac ropy sa ťaží v krajinách Perzského zálivu (asi 32 % svetovej produkcie), ďalej v USA (15 %) a Rusku (13 %). Zatiaľčo USA pokrývajú ťažbou vlastnú spotrebu, väčšina ostatných významných producentov ropy svoju ťažbu exportuje. Asi 61 % ropy sa [prepravuje po mori](https://talkbusiness.net/2017/08/61-of-global-crude-oil-and-petroleum-products-transported-by-sea/), zvyšok [ropovodmi](http://worldmap.harvard.edu/data/geonode:global_oil_pipelines_7z9).
* V grafe je vidieť niekoľkoročný **pokles spotreby po roku 1979**, ktorý bol spôsobený [ropnou krízou](https://en.wikipedia.org/wiki/1979_oil_crisis) po revolúcii v Iráne a následnou vojnou medzi Iránom a Irakom. V tom čase svetová produkcia klesla približne o 4 % a cena ropy sa zdvojnásobila.

### Plyn

* **Použitie:** Výroba elektriny a tepla v domácnostiach (vykurovanie, varenie, ohrev vody) a v priemysle.
* **Ťažba a preprava:** Celkovo sa za rok 2019 vyťažilo [4000 miliárd m<sup>3</sup>](https://www.bp.com/content/dam/bp/business-sites/en/global/corporate/pdfs/energy-economics/statistical-review/bp-stats-review-2019-natural-gas.pdf), teda asi 3,2 miliárd ton zemného plynu. Najväčšími producentmi sú USA (21 % svetovej produkcie), Rusko (17 %) a štáty Perzského zálivu (spolu 18 %). [Zemný plyn sa prepravuje](https://en.wikipedia.org/wiki/Natural_gas#/media/File:Global_Gas_trade_both_LNG_and_Pipeline.png) plynovodmi, ale aj pomocou lodí, ktoré prepravujú skvapalnený plyn.
* Spaľovanie zemného plynu je pri výrobe elektriny výrazne efektívnejšie ako spaľovanie uhlia. <glossary id="ipcc">IPCC</glossary> odhaduje emisnú intenzitu zemného plynu v rozmedzí 410 - 650 g CO<sub>2</sub>eq/kWh (vrátane ťažby a prepravy), pre spaľovanie uhlia uvádza rozmedzie 740 - 910 g CO<sub>2</sub>eq/kWh. Táto skutočnosť predstavuje významný dôvod pre tzv. <glossary id="phase-out">uhoľný phase-out</glossary>, kedy dochádza k nahrádzaniu uhoľných elektrární kombináciou obnoviteľných zdrojov energie a plynových elektrární.
* Okrem emisií CO<sub>2</sub> zo spaľovania vznikajú pri ťažbe a preprave zemného plynu aj emisie metánu. Ide predovšetkým o [úniky plynu pri ťažbe](https://en.wikipedia.org/wiki/Fugitive_emission), ktorých objem sa odhaduje približne na [100 miliónov ton CH<sub>4</sub>](https://www.carbonbrief.org/scientists-concerned-by-record-high-global-methane-emissions) ročne, čo zodpovedá asi tretine antropogénnych emisií metánu.

### Cement

* Cement sa vyrába zahrievaním zmesi vápenca a ílu na teploty okolo 1450 °C, kedy sa pôsobením tepla vápenec rozkladá na oxid vápenatý a oxid uhličitý. Približne polovica celkových emisií CO<sub>2</sub> z výroby cementu vzniká ako dôsledok chemickej reakcie CaCO<sub>3</sub> + teplo ⟶ CaO + CO<sub>2</sub>, druhá polovica celkových emisií súvisí so spaľovaním uhlia alebo plynu. V kategórii *cement* sú v grafe zanesené iba emisie z chemickej reakcie. Emisie zo spaľovania sú súčasťou grafov pre príslušné fosílne palivá.
* Celkové emisie z výroby cementu (vrátane palív na ohrev) sú približne 2,8 miliardy ton CO<sub>2</sub>, t. j. približne 8 % svetovej produkcie CO<sub>2</sub>. Keby bol cementársky priemysel štátom, boli by jeho emisie tretie najväčšie na svete po Číne a USA.
