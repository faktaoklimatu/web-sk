---
layout:     infographic
title:      "Emisie svetových regiónov prepočítané na osobu"
slug:       "emisie-svet-na-osobu"
redirect_from: "/emisie-svet-na-osobu"
published:  2022-11-12
weight:     89
tags-scopes: [ svet ]
tags-topics: [ emisie ]
caption:    "Porovnanie ročných emisií vybraných štátov a svetových regiónov, vyjadrené na obyvateľa aj za celú populáciu."
dataset:    "emisie-svet"
---

## Ako čítať tento graf?

* Vertikálna os zobrazuje výšku emisií <glossary id="co2eq">CO<sub>2</sub>eq</glossary> v tonách na obyvateľa, šírka obdĺžnikov regiónov zodpovedá ich populácii. Plocha obdĺžnikov teda zodpovedá celkovým emisiám CO<sub>2</sub>eq.
* Svetový priemer emisií pripadajúcich na osobu je 6,53 tony CO<sub>2</sub>eq za rok, v grafe je znázornený sivou bodkovanou čiarou.
* Veľké geografické celky (kontinenty a Rusko) sú zoradené zľava doprava od najvyšších celkových emisií po najnižšie. Porovnanie emisií skleníkových plynov pre jednotlivé kontinenty prehľadne znázorňuje infografika [Svetové emisie skleníkových plynov](/infografiky/emisie-svet).
* Vybrané štáty sú v infografike zobrazené samostatne (typicky štáty s väčšou populáciou alebo s vyššími emisiami skleníkových plynov), ostatné štáty daných regiónov sú spravidla rozdelené na skupinu A s vyššími emisiami na osobu a skupinu B s nižšími emisiami na osobu. Presné zaradenie štátov do regiónov popisuje nasledujúci odstavec.

## Doplňujúce informácie ku skupinám štátov

* __Ázia A__ (*Brunej, Malajzia, Mongolsko, Singapur*): štáty v tejto skupine majú emisie vyššie ako 9 t CO<sub>2</sub>eq na osobu a drvivá väčšina celkových emisií z týchto štátov pripadá na Malajziu, ktorá ma v tejto skupine zďaleka najväčšiu populáciu.
* __Ázia B__ (*Afganistan, Bangladéš, Filipíny, Mjanmarsko, Pakistan, Vietnam* a ďalšie krajiny Ázie a ostrovné štáty v Tichom oceáne): ázijské a tichomorské štáty s emisiami na obyvateľa nižšími ako 6 t CO<sub>2</sub>eq na osobu, pričom väčšina štátov tejto skupiny má emisie na osobu nižšie ako 3 t CO<sub>2</sub>eq. Najvyššie celkové emisie z tejto skupiny má Pakistan, ktorý je tiež najľudnatejšou krajinou regiónu – emisie na osobu má približne 2 t CO<sub>2</sub>eq.
* __Blízky východ A__ (*Bahrajn, Katar, Kuvajt, Omán, Spojené arabské emiráty*): ropné štáty Blízkeho východu s pomerne malou populáciou. Všetky štáty tejto skupiny majú emisie na obyvateľa vyššie ako 25 t CO<sub>2</sub>eq.
* __Blízky východ B__ (*Izrael, Jemen, Jordánsko, Libanon, Sýria*): štáty Blízkeho východu, ktoré nie sú významnými vývozcami ropy. Emisie na osobu majú nižšie ako 5 t CO<sub>2</sub>eq okrem Izraela, ktorý má 10 t CO<sub>2</sub>eq na osobu.
* __Európa A__ (*Bielorusko, Estónsko, Fínsko, Gibraltár, Írsko, Island, Luxembursko a Nórsko*)
* __Európa B__ (*Belgicko, Dánsko, Maďarsko, Holandsko, Portugalsko, Rakúsko, Grécko, Slovensko, Švédsko a ďalšie menšie európske štáty*
* __Afrika__ (africké štáty okrem Egypta, Etiópie, Líbye, Juhoafrickej republiky a Nigérie): typické emisie na osobu sú 1 – 4 t CO<sub>2</sub>eq.
* __Južná Amerika__ (štáty južnej a strednej Ameriky okrem Brazílie): typické emisie na osobu sú 2 – 6 t CO<sub>2</sub>eq, niektoré rozvinutejšie štáty ako napr. Argentína majú emisie 8 – 10 t CO<sub>2</sub>eq na osobu.

## Komentáre ku grafu

* Priemerný obyvateľ Slovenska vyprodukoval v roku 2015 7,6 ton CO<sub>2</sub>eq, zatiaľ čo svetový priemer bol 6,5 ton CO<sub>2</sub>eq na osobu.
* Ázia produkuje viac ako polovicu globálnych emisií, zároveň však predstavuje 60 % globálnej produkcie. Pokiaľ by každý obyvateľ planéty produkoval rovnaké množstvo emisií ako priemerný Aziat, celkové emisie by poklesli približne o 10 %.
* Najvyššie emisie skleníkových plynov na obyvateľa má Katar – 67 t CO<sub>2</sub> za rok. Z väčších štátov je to Austrália, 28 t CO<sub>2</sub> za rok. V celkovom množstve vypúšťaných skleníkových plynov sú najväčšími znečisťovateľmi Čína a Spojené štáty americké.
* Prepočet emisií skleníkových plynov na obyvateľa umožňuje porovnanie krajín z určitého pohľadu, avšak nezohľadňuje rozdiely v životnej úrovni jednotlivých krajín. V medzinárodnom porovnaní je preto užitočná tzv. <glossary id="emisnaintenzitaekonomiky">emisná intenzita ekonomiky</glossary>, jej rozdiely medzi štátmi ukazujú, že [vhodnými opatreniami](/infografiky/mitigacne-opatrenia-mmf) je možné znižovať emisie skleníkových plynov a zároveň zvyšovať životnú úroveň obyvateľstva.
* Rozdiely v emisnej intenzite zobrazuje infografika [Emisie svetových regiónov prepočítané na HDP](/infografiky/emisie-svet-na-hdp).

## Poznámky k údajom o emisiách

* Zdrojom emisných údajov je databáza EDGAR (Emission Database for Global Atmospheric Research, Emisná databáza pre globálny výskum atmosféry) prevádzkovaná Spoločným výskumným strediskom Európskej komisie, dáta o veľkostiach populácií sú od Svetovej banky.
* Graf uvádza dáta za rok 2015, novšie dáta pre všetky významné skleníkové plyny zatiaľ nie sú dostupné.
* Údaje zodpovedajú emisiám vyprodukovaným v danom regióne, avšak vzhľadom k vývozu a dovozu tovaru nemusia zodpovedať emisiám vzniknutým zo spotreby v danom regióne.
* V grafe sú zobrazené <glossary id="antropogennesklenikoveplyny">antropogénne emisie</glossary> CO<sub>2</sub>, N<sub>2</sub>O a CH<sub>4</sub> vyjadrené ako <glossary id="co2eq">CO<sub>2</sub>eq</glossary>, nie sú tu zahrnuté niektoré marginálne skleníkové plyny.
