---
layout:     infographic
title:      "Porovnanie emisií skleníkových plynov na obyvateľa"
slug:       "emisie-vybrane-staty"
redirect_from: "/emisie-vybrane-staty"
published:  2021-03-01
weight:     70
tags-scopes: [ eu ]
tags-topics: [ emisie ]
caption:    "Porovnanie emisií niektorých krajín EÚ prepočítaných na obyvateľa (jednotka sú tony CO<sub>2</sub>eq na obyvateľa), zobrazené podľa sektorov."
dataset:    "emisie-eu"
---

## Čo je v grafike zobrazené?

* Všetky hodnoty emisií uvádzame v jednotkách <glossary id="co2eq">CO<sub>2</sub>eq</glossary>.
* Ročné objemy emisií skleníkových plynov sú v rôznych štátoch EÚ rôzne - najviac emisií produkujú Nemecko, Veľká Británia a Francúzsko - ale tieto krajiny majú tiež najviac obyvateľov. Aby bolo možné čísla porovnávať, uvádzame prepočet v tonách CO<sub>2</sub>eq na obyvateľa na rok.
* Výber štátov pre graf: zobrazenie všetkých štátov EÚ by bolo neprehľadné a zásadné rozdiely by neboli dobre vidieť. Vybrali sme teda popri SR šesť ďalších štátov tak, aby boli zastúpené susedné krajiny aj určité extrémy v Európe, a celá vzorka tak bola čo najviac reprezentatívna. Z vybraných krajín má SR najvyššie emisie, čo ale odráža aj pozíciu SR v EÚ. (Vyššie emisie na obyvateľa ako SR má len Estónsko, Írsko a Luxembursko)
* V grafe sú zobrazené <glossary id="antropogennisklenikoveplyny">antropogénne emisie</glossary> CO<sub>2</sub> a N<sub>2</sub>O, CH<sub>4</sub>, HFC, PFC, SF<sub>6</sub>, NF<sub>3</sub> vyjadrené ako <glossary id="co2eq">CO<sub>2</sub>eq</glossary>.

## Čo znamenajú jednotlivé sektory a aké sú v nich rozdiely v rámci EÚ?

* __Rozdiely v energetike:__ Štáty, ktoré na výrobu elektriny a tepla využívajú z veľkej časti hnedé uhlie, majú emisie z energetiky okolo 4-5 ton CO<sub>2</sub>eq na osobu a rok. Väčšina štátov EÚ má však iný energetický mix a priemerné emisie z energetiky v celej EÚ sú 2,34 t CO<sub>2</sub>eq na osobu za rok, 16 štátov má emisie z energetiky ešte nižšie.
* __Rozdiely v doprave__ (vrátane leteckej): V emisiách z dopravy sa štáty líšia výrazne menej ako v energetike. Väčšina štátov EÚ má emisie medzi 1,8-2,6 ton CO<sub>2</sub>eq na osobu za rok, priemerná hodnota v EÚ je 2,12 t CO<sub>2</sub>eq na osobu za rok. Typicky zhruba 50-60% z emisií dopravy pochádza z osobných áut, 5-15 % z leteckej dopravy a 30-45 % z nákladnej dopravy a autobusov.
* __Rozdiely v emisiách z priemyselných procesov__ súvisia s typom priemyslu danej krajiny. Emisie z priemyselných procesov súvisia s uvoľňovaním skleníkových plynov napr. pri výrobe cementu, spracovania železnej rudy alebo výrobe chladiacich plynov. Priemerná hodnota emisií tohto sektora v EÚ je 0,73 t CO<sub>2</sub>eq na osobu za rok.
* __Rozdiely v emisiách zo spaľovania fosílnych palív v priemysle__  (typicky, keď je pri výrobe potrebné niečo zahrievať - destilácia, sušenie, tavenie a pod.) tiež súvisí s typom priemyslu danej krajiny.
* __Rozdiely v emisiách zo spaľovania v domácnostiach a inštitúciách__ (varenie, ohrev vody, vykurovanie): Priemerná hodnota emisií z tohto sektora je v EÚ 1,28 t CO<sub>2</sub>eq na obyvateľa za rok, pričom väčšina krajín je v rozmedzí 0,5-1,5 ton CO<sub>2</sub>eq na osobu za rok. Typicky zhruba dve tretiny z týchto emisií pochádzajú zo spaľovania v domácnostiach.
* __Rozdiely v odpadovom hospodárstve:__ Emisie z odpadového hospodárstva produkujú predovšetkým skládky odpadu, z ktorých do atmosféry uniká metán. V krajinách EÚ majú všetky štáty emisie z odpadového hospodárstva medzi 0,1-0,65 ton CO<sub>2</sub>eq na obyvateľa na rok.
* __Rozdiely v poľnohospodárstve:__ pochádzajú predovšetkým z chovu hospodárskych zvierat (metán) a z obrábania pôdy (priemyselné hnojivá produkujú N<sub>2</sub>O). Takmer všetky štáty v EÚ majú emisie z poľnohospodárstva medzi 0,4-1,2 t CO<sub>2</sub>eq/osoba za rok. Výnimky sú Írsko (4,07 t CO<sub>2</sub>eq/osoba/rok), Dánsko (1,85 t CO<sub>2</sub>eq/osoba/rok), Lotyšsko (1,54 t CO<sub>2</sub>eq/osoba/rok) a Litva (1,35 t CO<sub>2</sub>eq/osoba/rok). V prípade Írska a Dánska pripadajú tri štvrtiny na chov dobytka, naopak v prípade Lotyšska a Litvy je viac ako polovica emisií z poľnohospodárstva spôsobená priemyselnými hnojivami.

## Poznámky k dátam o emisiách

* Emisná inventúra poskytovaná Eurostatom využíva formát a štruktúru dát CRF (common reporting format), úplná metodika k výpočtom a reportingu je na stránkach národného programu inventarizácie emisií ([NGGIP - national greenhouse gas inventory programme](https://www.ipcc-nggip.iges.or.jp/)) a je záväzná pre všetky štáty [UNFCCC](https://cs.wikipedia.org/wiki/R%C3%A1mcov%C3%A1_%C3%BAmluva_OSN_o_zm%C4%9Bn%C4%9B_klimatu).
* Dáta o emisiách poskytujú Eurostatu jednotlivé krajiny EÚ - teda dáta za Slovenskú republiku reportovala priamo Slovenská republika, konkrétne cez Európsku agentúru pre životné prostredie.
* Dáta za rok 2016 sme vybrali preto, že pre daný rok máme aj dáta zo systému emisných povoleniek a môžeme teda kombinovať dáta za rovnaký rok.
* Údaje zodpovedajú emisiám vyprodukovaným v danej krajine - avšak vzhľadom k vývozu a dovozu tovaru nemusia zodpovedať emisiám vzniknutých zo spotreby v danej krajine. SR napríklad do ďalších krajín EÚ vyváža elektrinu, oceľ, automobily a pod. a dováža tovar z iných krajín EÚ alebo z Číny.
* V rámci tejto infografiky sú v údajoch o emisiách zahrnuté emisie z leteckej dopravy a zobrazené hodnoty zodpovedajú emisiám vyprodukovaným z letov z letísk v danej krajine. Hodnota teda nemusí zodpovedať presne množstvu emisií, ktoré obyvatelia daného štátu spôsobia (typicky napr. let slovenského občana do New Yorku s prestupom v Amsterdame sa započíta do emisií SR len ako Bratislava-Amsterdam, zatiaľ čo emisie z letu Amsterdam-New York sa započítajú Holandsku) . Nie je tiež započítané, že emisie vypustené vysoko v atmosfére majú približne dvojnásobný efekt.
* Všetky údaje sú zaokrúhlené na jedno desatinné miesto, ale veľkosti plochy zodpovedajú presným hodnotám. V dôsledku toho sa môžu líšiť veľkosti jednotlivých štvorcov, aj keď sa nelíši číselný údaj (napr. v prípade Francúzska sú emisie zo *spaľovania v priemysle* 0,74 t CO<sub>2</sub>eq na obyvateľa za rok a emisie z *priemyselných procesov* 0,65 t CO<sub>2</sub>eq - obe položky sa zaokrúhlia na 0,7, ale tieto štvorce sú rôzne veľké).