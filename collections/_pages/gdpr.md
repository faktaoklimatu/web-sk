---
layout: single-section-page
title: Zásady spracovania osobných údajov
slug: gdpr
---
<div class="row"><div class="col-12 col-lg-10" markdown="1">

{:.perex}
Vytvorené v súlade s platnou legislatívou a Nariadením Európskeho parlamentu a Rady (EÚ) 2016/679 o ochrane fyzických osôb v súvislosti so spracovaním osobných údajov a o voľnom pohybe týchto údajov. Platné od 6. októbra 2020, naposledy aktualizované 13. februára 2025.

Tento dokument môže byť priebežne aktualizovaný, aby odrážal zmeny v právnych požiadavkách alebo v našich postupoch.

## Správca osobných údajov

Správcom osobných údajov je organizácia Otevřená data o klimatu, z. ú., so sídlom Cyrilská 7, 602 00 Brno, IČO 09555587, zapísaná v registri ústavov vedenom Krajským súdom v Brne, spisová značka U 300.

Kontaktná osoba pre ochranu osobných údajov: Martin Ukrop. V prípade otázok píšte prosím na [gdpr@faktyoklime.sk](mailto:gdpr@faktyoklime.sk).

## Účel spracovania osobných údajov

Správca spracováva osobné údaje za účelom plnenia zmluvy, za účelom plnenia právnej povinnosti, za účelom oprávneného záujmu správcu alebo za účelom uvedeným pri udelení osobného súhlasu. Osobné údaje správca získava priamo od subjektov údajov, prípadne od sprostredkovateľa darovacieho procesu.

### Spracovanie osobných údajov pri poskytnutí alebo prisľúbení daru

Osobné údaje spracovávame na základe plnenia zmluvy, oprávneného záujmu správcu a plnenia právnych povinností. Pri poskytnutí alebo prisľúbení daru budete zaradení do databázy darcov.

V databáze uchovávame:

* meno, priezvisko,
* bydlisko,
* e-mailovú adresu,
* výšku a frekvenciu darov,
* údaje o zdroji návštevy našej darovacej stránky, získané prostredníctvom analytických parametrov (tzv. UTM parametre, napr. `utm_source`, `utm_medium`, `utm_campaign`).

Osobné údaje spracovávame za účelom plnenia právnej povinnosti (vedenie účtovníctva, vydávanie potvrdení o daroch, zverejnenie celkovej výšky prijatých darov vo výročnej správe a ďalších materiáloch) a za účelom oprávneného záujmu správcu (poďakovanie spolu s informáciou pre vás o využití vášho daru, informácie o dianí v organizácii, zasielanie žiadostí o podporu).

Analytické údaje uchovávame za účelom vyhodnocovania účinnosti marketingových kampaní a optimalizácie nášho fundraisingu. Údaje o dare a analytické informácie spracovávame na základe nášho oprávneného záujmu.

Dary sú realizované prostredníctvom darovacieho portálu [Darujme.cz](https://darujme.cz), ktorý prevádzkuje náš zmluvný partner [Nadace VIA](https://www.nadacevia.cz/). Tento partner využíva vami vyplnené informácie iba na spracovanie daru a uzavretie darovacej zmluvy v súlade s [deklarovanými pravidlami](https://www.darujme.cz/#darce). Bankové údaje o platbe (číslo účtu, údaje z platobnej karty) spracováva iba banka.

Ak o to darca požiada, realizujeme dary v podobe príspevku zamestnávateľa prostredníctvom darcovského portálu [Benevity](https://benevity.com/). Osobné údaje táto platforma spracováva na základe udeleného súhlasu podľa [vlastných pravidiel](https://benevity.com/privacy-policy).

Dary v súhrnnej výške nad 20 000 CZK od jedného darcu za rok zverejňujeme v prílohe účtovnej uzáviekry vo [Verejnom rejstríku Českej republiky](https://or.justice.cz/ias/ui/rejstrik-firma.vysledky?subjektId=1097710&typ=PLATNY) (plné meno fyzickej alebo právnickej osoby a výška daru).

### Spracovanie osobných údajov pri prihlásení na seminár, k odberu newsletteru alebo vyplnení dotazníka

Osobné údaje spracovávame na základe udeleného súhlasu, a to za účelom informovania o dianí v organizácii, termínoch seminárov alebo kontaktovania pre spätnú väzbu. Zároveň môžeme na základe oprávneného záujmu správcu zasielať žiadosti o podporu. Údaje sú spracovávané pomocou systémov služby [Ecomail](https://ecomail.cz/) v súlade s [deklarovanými zásadami](https://ecomail.cz/zasady-zpracovani-osobnich-udaju/).

V tejto databáze uchovávame:

 * meno, priezvisko,
 * telefónne číslo (voliteľne),
 * e-mailovú adresu.

### Analytika na webových stránkach

K analýze návštevnosti na našich webových stránkach a k ich vylepšovaniu používame službu [Google Analytics](https://marketingplatform.google.com/about/analytics/). Táto služba používa súbory cookie na rozpoznanie opakovaných návštev a na sledovanie interakcie s webom. Dáta sú ukladané anonymizovane a neumožňujú priame identifikovanie konkrétnych osôb.

## Doba spracovania osobných údajov

Osobné údaje uchovávame po dobu nevyhnutnú pre vyššie uvedené účely.

* Plnenie zákonných povinností – podľa príslušných právnych predpisov (napr. zákon o účtovníctve).
* Oprávnený záujem správcu – do ukončenia oprávneného záujmu.
* Údaje spracovávané na základe súhlasu – do odvolania súhlasu.

Po uplynutí doby archivácie sú osobné údaje buď automaticky vymazané, alebo anonymizované.

Ak si neprajete byť v našich databázach, máte právo na vymazanie osobných údajov. Kontaktujte nás e-mailom na [gdpr@faktyoklime.sk](mailto:gdpr@faktyoklime.sk) alebo sa odhláste z newsletteru (odkaz v pätičke e-mailu).

## Spôsob spracovania osobných údajov

Osobné údaje subjektov spracovávame v rámci ústavu, prípadne pomocou tretích strán, ktorých zoznam nájdete nižšie. Typicky sa jedná o službu pre zasielanie newsletterov či o externú účtovnú firmu. Tieto subjekty sú obchodnými partnermi správcu a fungujú buď ako samostatní správcovia (majú stanovené vlastné účely a prostriedky spracovania osobných údajov), alebo ako spracovatelia (spracovávajú osobné údaje pre správcu na základe jeho pokynov). Osobné údaje sú spracovávané iba v rámci EÚ s výnimkou spracovania osobných údajov prostredníctvom platformy Benevity (ktorá sa riadi legislatívou Kanady) a platfotmy Notion (ktorá sa riadi legislatívou Spojených štátov amerických).

### Spracovatelia a obchodní partneri

* [Nadace VIA](https://www.nadacevia.cz/), funguje ako samostatný správca pre finančné dary cez portál [Darujme.cz](https://www.darujme.cz/).
* [ECOMAIL.CZ, s.r.o.](https://ecomail.cz/), funguje ako spracovateľ pre dáta k newsletterom a rozosielaným oznámeniam.
* [Jaspar s.r.o.](https://www.ucetnictvijaspar.cz/), funguje ako spracovateľ účtovných dát.
* [Google Ireland Limited](https://en.wikipedia.org/wiki/Google), funguje ako spracovateľ pre analýzu návštevnosti našich webov prostredníctvom služby [Google Analytics](https://marketingplatform.google.com/about/analytics/) a interné spracovávanie dát v rámci ústavu v rámci služieb [Google Workspace](https://workspace.google.com/).
* [Notion Labs, Inc.](https://www.notion.com/), funguje ako spracovateľ dát v rámci ústavu.
* [Benevity, Inc.](https://benevity.com), funguje ako samostatný správca pre finančné a nefinančné dary cez ich portál.

## Vaše práva

Podľa GDPR máte právo:

* na prístup k svojim osobným údajom,
* na opravu nepresných údajov,
* na vymazanie údajov, ak už nie sú potrebné,
* na obmedzenie spracovania, ak sú splnené zákonné podmienky,
* vznesenie námietky proti spracovaniu údajov,
* na prenosnosť údajov k inému správcovi.

Pre uplatnenie týchto práv nás kontaktujte na [gdpr@faktyoklime.sk](mailto:gdpr@faktyoklime.sk).

</div></div>
