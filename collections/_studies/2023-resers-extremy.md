---
layout:        survey
title:         "Atribúcia nedávnych extrémnych udalostí"
slug:          2023-resers-extremy
redirect_from: "/2023-resers-extremy"
weight:        305
published:     2023-07-18
tags-scopes:   [ ]
tags-topics:   [ ]
use-preview-image: true
caption:       "Prehľad extrémnych udalostí a ich spojitosť so zmenou klímy"
intro: |
  Niekedy klimatická zmena prispieva k extrémnym poveternostným udalostiam, inokedy nie. Vedci už dlho skúmajú vzájomný vzťah medzi týmito javmi a v atribučných štúdiách opisujú, ako zmena klímy ovplyvnila pravdepodobnosť výskytu konkrétnej extrémnej udalosti alebo ako ovplyvnila jej intenzitu. Viac informácií o tejto metóde, ktorú používa World Weather Attribution, nájdete na [našej stránke](/explainery/prirucka-vplyv-klimy-na-extremy).

items:
  events:
    - name: Vlna horúčav v Španielsku a v severnej Afrike (2023)
      type: vlna horúčav
      icon: "heatwaves.svg"
      note: Koncom apríla zaznamenali Portugalsko, Španielsko, Maroko a Alžírsko rekordné teploty okolo 40 °C (takmer 20 °C nad bežným priemerom).
      description: Významným faktorom v prípade tejto vlny horúčav bola zmena klímy. Ak by priemerná teplota na planéte bola rovnaká ako pred priemyselnou revolúciou, táto vlna horúčav by bola pravdepodobne o 2 °C chladnejšia. Zároveň je pravdepodobnosť jej výskytu v dôsledku klimatickej zmeny 100-krát vyššia (konzervatívny odhad). Horúčavy takejto intenzity by boli bez zmeny klímy takmer nemožné.
      url: "https://www.worldweatherattribution.org/extreme-april-heat-in-spain-portugal-morocco-algeria-almost-impossible-without-climate-change/"

    - name: Vlna horúčav vo Veľkej Británii (2022)
      type: vlna horúčav
      icon: "heatwaves.svg"
      note: Počas vlny horúčav v júni 2022 sa teploty vo Veľkej Británii vyšplhali na 40,3 °C, pričom na mnohých miestach krajiny padli miestne teplotné rekordy.
      description: Bez klimatickej zmeny by bola táto udalosť mimoriadne nepravdepodobná. Kombináciou pozorovania a modelovania vedci určili, že pravdepodobnosť výskytu tejto vlny horúčav bola v dôsledku zmeny klímy minimálne 10-krát vyššia a ak by priemerná teplota na planéte bola rovnaká ako pred priemyselnou revolúciou, táto vlna horúčav by bola pravdepodobne o 2 °C chladnejšia. Ide však o konzervatívny odhad – skutočný vplyv klimatickej zmeny mohol byť ešte väčší. 
      url: "https://www.worldweatherattribution.org/without-human-caused-climate-change-temperatures-of-40c-in-the-uk-would-have-been-extremely-unlikely/"

    - name: Vlna horúčav na západe Kanady a USA (2021)
      type: vlna horúčav
      icon: "heatwaves.svg"
      note: "Koncom júna 2021 bolo na mnohých miestach Kanady a USA nameraných viac ako 40 °C a bol zaznamenaný nový kanadský rekord: 49,6 °C."
      description: Dokonca aj v dobe klimatickej zmeny je takáto udalosť nepravdepodobná. Ak by však priemerná teplota planéty bola rovnaká ako pred priemyselnou revolúciou, výskyt takejto intenzívnej vlny horúčav by bol takmer nemožný a teploty by boli o 2 °C nižšie.
      url: "https://www.worldweatherattribution.org/western-north-american-extreme-heat-virtually-impossible-without-human-caused-climate-change/"

    - name: Sucho v Európe, v Severnej Amerike a v Číne (2022)
      type: sucho
      icon: "droughts.svg"
      note: Západná a stredná Európa, Severná Amerika, Čína a ďalšie časti severnej pologule čelili v lete 2022 suchu a extrémnym horúčavám. Tieto podmienky viedli k nedostatku vody, požiarom a výrazne nižšej úrode.
      description: Konkrétne v strednej a západnej Európe klimatická zmena zvýšila pravdepodobnosť výskytu sucha v koreňovej vrstve pôdy približne 3 až 4-násobne a v povrchovej vrstve pôdy až 5 až 6-násobne. Ak by bola klíma chladnejšia, takáto udalosť by bola oveľa menej pravdepodobná.
      url: "https://www.worldweatherattribution.org/high-temperatures-exacerbated-by-climate-change-made-2022-northern-hemisphere-droughts-more-likely/"

    - name: Sucho vo východnej Afrike (od roku 2020)
      type: sucho
      icon: "droughts.svg"
      note: Od konca roku 2020 zažívajú Keňa, Etiópia a Somálsko dlhotrvajúce sucho, ktoré sa strieda s občasnými intenzívnymi prívalovými dažďami spôsobujúcimi záplavy. Kombinácia týchto javov znamená ohrozenie potravinovej bezpečnosti pre 4 milióny ľudí.
      description: Zmena klímy vedie k vyšším teplotám, ktoré zase vedú k vyššiemu výparu vody. V dôsledku klimatickej zmeny je podľa konzervatívneho odhadu pravdepodobnosť výskytu tohto sucha až 100-krát vyššia (bez nej by k nemu pravdepodobne nedošlo).
      url: "https://www.worldweatherattribution.org/human-induced-climate-change-increased-drought-severity-in-southern-horn-of-africa/"

    - name: Sucho na Madagaskare (2019 – 2021)
      type: sucho
      icon: "droughts.svg"
      note: Počas obdobia dažďov v rokoch 2019 – 2021 spadlo na juhu Madagaskaru takmer o polovicu menej zrážok ako obvykle. Oblasť zasiahol hladomor, ktorý ohrozil desaťtisíce ľudí.
      description: Zmena klímy významne neprispela k zvýšeniu intenzity alebo pravdepodobnosti tohto extrému počasia. Významným faktorom by sa stala len vtedy, ak by sa globálna teplota zvýšila o 2 °C v porovnaní s predindustriálnym obdobím.
      url: "https://www.worldweatherattribution.org/factors-other-than-climate-change-are-the-main-drivers-of-recent-food-insecurity-in-southern-madagascar/"

    - name: Povodne v Nemecku (2021)
      type: povodne
      icon: "floods.svg"
      note: Silné prívalové dažde v júli 2021 spôsobili záplavy v Nemecku (ale aj v Belgicku, Luxembursku a v Holandsku) s viac ako 200 obeťami na životoch a rozsiahlymi škodami.
      description: V dôsledku klimatickej zmeny sa maximálny denný úhrn zrážok v letnej sezóne zvýšil o 3 – 19 % (v porovnaní s globálnou klímou v predindustriálnom období). Podobný nárast je aj v prípade dvojdňových zrážok. Pravdepodobnosť výskytu tohto typu udalosti sa v porovnaní s predindustriálnou klímou zvýšila 1,2 až 9× (miera neistoty je vyššia aj preto, že udalosť sa týka väčšieho územia).
      url: "https://www.worldweatherattribution.org/heavy-rainfall-which-led-to-severe-flooding-in-western-europe-made-more-likely-by-climate-change/"

    - name: Povodne v Pakistane (2022)
      type: povodne
      icon: "floods.svg"
      note: Od polovice júna do konca augusta 2022 zaznamenal Pakistan rekordné monzúnové zrážky (trojnásobok bežných augustových zrážkových úhrnov), čo viedlo k rozsiahlym záplavám. Zničených bolo 1,7 milióna domov a o život prišlo takmer 1500 ľudí.
      description: Väčšina modelov ukazuje, že v dôsledku zmeny klímy sa v tejto oblasti maximálny päťdňový úhrn zrážok zvýšil až o 50 %. Ak bude globálna teplota v budúcnosti o 2 °C vyššia ako pred priemyselnou revolúciou, je možné očakávať ďalší výrazný nárast maximálnych 5-dňových zrážok; na odhad vývoja pre dlhšie (60-dňové) obdobie je neistota predpovede už príliš vysoká.
      url: "https://www.worldweatherattribution.org/climate-change-likely-increased-extreme-monsoon-rainfall-flooding-highly-vulnerable-communities-in-pakistan/"

    - name: Mrazivá jar vo Francúzsku (2021)
      type: extrémna zima
      icon: "snowfalls.svg"
      note: Začiatkom apríla 2021 boli vo Francúzsku veľmi nízke teploty po nadpriemerne teplom marci. Tieto mrazy výrazne poškodili najmä vinič a ovocné stromy.  
      description: Hoci by bez klimatickej zmeny boli aprílové teploty pravdepodobne ešte nižšie, nespôsobili by také veľké škody na plodinách – ich vegetačné obdobie by začalo neskôr. Klimatická zmena zvýšila pravdepodobnosť tejto udalosti o 20 – 120 %.
      url: "https://www.worldweatherattribution.org/human-caused-climate-change-increased-the-likelihood-of-early-growing-period-frost-in-france/"

    - name: Extrémna zima v juhovýchodnej Európe (2017)
      type: extrémna zima
      icon: "snowfalls.svg"
      note: Niektoré balkánske krajiny zaznamenali v januári 2017 až o 12 °C nižšie teploty ako obvykle.
      description: Takéto nízke teploty sa v regióne vyskytujú v priemere raz za 35 rokov. Od polovice 20. storočia sa však tieto nízke teploty stávajú menej extrémnymi – bez klimatickej zmeny by pri podobných udalostiach bolo ešte chladnejšie.
      url: "https://www.worldweatherattribution.org/se-europe-cold-january-2017/"

    - name: Tropická búrka v Texase (2019)
      type: tropická búrka
      icon: "tropical-cyclones.svg"
      note: V septembri 2019 spôsobila tropická búrka Imelda v Texase rozsiahle záplavy a materiálne škody za miliardy dolárov. Na niektorých miestach spadlo za deň viac ako 500 mm zrážok.
      description: Dvojdňové extrémne zrážky, ktoré Imelda spôsobila, boli podľa klimatických modelov 1,6 až 2,6-krát pravdepodobnejšie a o 9 až 17 % intenzívnejšie, ako keby priemerná globálna teplota bola rovnaká ako pred priemyselnou revolúciou.
      url: "https://www.worldweatherattribution.org/rapid-attribution-of-the-extreme-rainfall-in-texas-from-tropical-storm-imelda/"

    - name: Búrky v západnej a strednej Európe (2018)
      type: tropická búrka
      icon: "tropical-cyclones.svg"
      note: V januári 2018 zasiahlo západnú a strednú Európu niekoľko búrok, ktoré si vyžiadali obete na životoch a spôsobili značné materiálne škody. Najvýraznejšie boli búrky Eleanor a Friederike.
      description: V tomto prípade pravdepodobne nezohrala úlohu zmena klímy. Ďalšie otepľovanie však môže viesť k vyššej pravdepodobnosti (o 0 – 20 %) výskytu extrémne silných vetrov.
      url: "https://www.worldweatherattribution.org/the-stormy-month-of-january-2018-over-western-europe/"

---
## Štúdia

<table class="table table-striped table-hover mt-4 mb-4">
  <thead>
    <tr>
      <th scope="col" class="text-uppercase"></th>
      <th scope="col" class="text-uppercase">Udalosť</th>
      <th scope="col" class="text-uppercase">Popis udalosti</th>
      <th scope="col" class="text-uppercase">Súvislosť so zmenou klímy</th>
      <th scope="col" class="text-uppercase align-middle text-center">Odkaz</th>
    </tr>
  </thead>
  <tbody>
    {% for item in page.items.events %}
    <tr>
      <td class="align-top text-nowrap">
        {% if item.icon -%}
        <img src="/assets-local/figures/2023-reserse-extremy/{{ item.icon }}" class="mr-2 pictogram-small" alt="Piktogram – {{ item.type }}"/>
        {%- endif %}
      </td>
      <td class="align-top font-weight-bold">{{ item.name }}</td>
      <td class="align-top">{{ item.note }}</td>
      <td class="align-top">{{ item.description | markdownify }}</td>
      <td class="align-top">
        <a href="{{ item.url }}" class="btn btn-sm btn-secondary">Zdroj</a>
      </td>
    </tr>
    {% endfor %}
  </tbody>
 </table>
